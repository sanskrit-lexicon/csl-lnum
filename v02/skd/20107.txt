<L>20107<pc>3-024-c<k1>pativratA<k2>pativratA
pativratA¦, strI, (patirvratamiva DarmmArTakAmezu kAya-
vAkmanoBiH sadopAsyo'syAH .) svAmyanu-
raktA . tatparyyAyaH . sucaritrA 2 satI 3
sADvI 4 . ityamaraH . 2 . 6 . 6 .. ekapatnI 5 .
iti SabdaratnAvalI .. tasyA lakzaRaM yaTA, --
“ArttArtte muditA hfzwe prozite malinA kfSA .
mfte mriyeta yApatyO sA strI jYeyA pativratA ..”
iti SudDitattvam .. * ..
tasyA mAhAtmyaM yaTA, --
nArada uvAca .
“karmmaRA kena rAjendra ! tapasA vA tapoDana ! .
uttamAYca gatiM yAti kfzRavAsaH praSaMsa me
evasuktastu DarmmAtmA nAradenAbravIttadA .
[Page3-025-a+ 52]
yama uvAca .
na tasyA nizamo vipra ! tapo nEva ca suvrata ! .
upavAso na dAnaYca na damo vA mahAmate ! ..
yAdfSI tu Bavedvipra ! SfRu tattvaM samAsataH .
prasupte yA prasvapiti vibudDe jAgrati svayam ..
BuNkte tu Bojite vipra ! sA mftyuYjayati Druvam .
mOne mOnA BavedyA tu sTite tizWati yA svayam .
sA mftyuYjayate vipra ! nAnyat paSyAmi kiYcana ..
ekadfzwirekamanA BartturvvacanakAriRI .
tasyA biBImahe sarvve ye taTAnye tapoDana ! ..
devAnAmapi sA sADvI pUjyA paramaSoBanA .
BarttA vABihitA vApi praRatyAKyAyinI Bavet ..
varttamAnApi viprendra ! pratyAKyAnApi sA yadA .
tadEva taM saMSrayati patiM nAnyaM kadAcana ..
BartturmftyumuKaM brahman ! yA paSyati varANganA .
evaM yAti BavennityaM BarttuH priyahite ratA ..
anuvizwena BAvena BarttAramanugacCati .
sA tu mftyumuKadvAraM na gacCedbrahmasamBava ! ..
eza mAtA pitA banDureza me dEvataM param .
evaM SuSrUzate yA tu sA mAM vijayate sadA .
pativratA tu yA sADvI tasyAScAhaM kftAYjaliH ..
BarttAramanuDyAyantI BarttAramanugacCati .
BarttAramanuSocantI mftyudbAraM na paSyati ..
gItavAditranftyAni prekzaRIyAnyanekaSaH .
na SfRoti na paSyeta mftyudbAraM na paSyati ..
snAyantI tizWatI vApi kurvvantI vA prasADanam .
nAnyaYca manasA DyAyeta kadAcidapi suvratA ..
devatA arccayantI vA BIjayantyaTa vA dbijAn .
patiM na tyajate cittAt mftyudvAraM na paSyati ..
BAnO cAnudite yA tu utTAya ca tapoDana ! .
gfhaM mArjayate nityaM mftyudbAraM na paSyati ..
cakzurdehaH svaBAvaSca yasyA nityaM susaMvftam .
SOcAcArasamAyuktA sApi mftyuM na paSyati ..
BartturmuKaM prapaSyantI BarttuScittAnusAriRI .
varttate ca hite BartturmftyudbAraM na paSyati ..
evaM kIrttimatAM loke dfSyante divi devatAH .
mAnuzARAYca BAryyA vE tatra deSe tu dfSyate ..
kaTitEvaM purA vipra ! Adityena pativratA .
mayA tasmAcu viprarze ! yaTAvfttaM yaTASutam ..
guhyametattato dfzwvA pUjayAmi pativratAm ..”
iti vArAhe pativratAcaritram .. * ..
pativratADarmmo yaTA, --
“pativratAnAM yadDarmmaM tanniboDa vrajeSvara ! .
nityaM BarttaryyutsukayA tatpAdodakamIpsitam .
BaktiBAvena satataM BoktavyaM tadanujYayA ..
vrataM tapasyAM devArccAM parityajya prayatnataH .
kuryyAccaraRasevAYca stavanaM paritozaRam ..
tadAjYArahitaM karmma na kuryyAdvErataH satI .
nArAyaRAt paraM kAntaM DyAyate satataM satI ..
parapuMsAM puraYcEva suveSaM puruzaM param .
yAtrAmahotsavaM nityaM narttakaM gAyanaM vraja .
parakrIqAYca satataM nahi paSyati suvratA ..
[Page3-025-b+ 52]
yadBakzyaM svAminAM nityaM tadevamapi yozitAm .
nahi tyajettu tatsaNgaM kzaRameva ca suvratA ..
uttare nottaraM dadyAt svAminaSca pativratA .
na kopaM kurute SudDA tAqanAccApi kopataH ..
kzuDitaM Bojayet kAntaMdadyAt pAnaYca tozaRe .
na boDayettaM nidrAluM prerayatyeva karmmasu ..
puttrARAYca SataguRaM snehaM kuryyAt patiM satI .
patirbanDurgatirBarttA dEvataM kulayozitaH ..
SuBaM dfzwA suDAtulyaM kAntaM paSyati sundarI .
sasmitaM vadanaM kftvA BaktiBAvena yatnataH ..
puruzARAM sahasraYca satI strI ca samudDaret .
patiH pativratAnAYca mucyate sarvvapAtakAt ..
nAsti tezAM karmmaBogaH satInAM vratatejasA .
tayA sArdDaYca nizkarmmI modate harimandire ..
pfTivyAM yAni tIrTAni satIpAdezu tAnyapi .
tejaSca sarvvadevAnAM munInAYca satIzu ca ..
tapasvinAM tapaH sarvvaM vratinAM yat PalaM vraja .
dAne PalaM yaddAtF RAM tat sarvvaM tAsu santatam ..
svayaM nArAyaRaH SamBurviDa tA jagatAmapi .
surAH sarvve sumunayo BItAstAByAYca santatam ..
satInAM pAdarajasA sadyaH pUtA vasunDarA .
pativratAM namaskftya mucyate pAtakAnnaraH ..
trElokyaM BasmasAt karttuM kzaRenEva pativratA .
svatejasA samarTA sA mahApuRyavatI sadA ..
satInAYca patiH sADvIputtro niHSaNka eva ca .
nahi tasya BayaM kiYciddeveByaSca yamAdapi ..
SatajanmapuRyavatAM gfhe jAtA pativratA .
pativratAprasUH pUtA jIvanmuktaH pitA taTA ..
satI strI prAtarutTAya tyaktvA ca rAtrivAsasam .
BarttAraYca namaskftya karoti stavanaM mudA ..
gfhakAryyaM tataH kftvA snAtvA DOte ca vAsasI .
gfhItvA SuklapuzpaYca BaktitaH pUjayet patim ..
snApayitvA supUtena jalena nirmmalena ca .
tasmE dattvA DOtavastraM tatpAdO kzAlayenmudA ..
Asane vAsayitvA ca dattvA BAle ca candanam .
sarvvANgalepanaM kftvA dattvA mAlyaM gale'pi ca ..
sAmavedoktamantreRa BogadravyEH suDopamEH .
saMpUjya BaktitaH kAntaM stutvA ca praRamenmudA ..
‘oM namaH kAntAya SAntAya sarvvadevASrayAya
svAhA ..’
ityanenEva mantraRa dattvA puzpaYca candanam .
pAdyArGyaDUpadIpAMSca vastraM nEvedyamuttamam ..
jalaM suvAsitaM SudDaM tAmbU laYca susaMskftam .
dattvA stotraYca prapaWet yat kftaM pAWyameva ca ..
oM namaH kAntAya SAstre ca SivacandrasvarUpiRe .
namaH SAntAya dAntAya sarvvadevASrayAya ca ..
namo brahmasvarUpAya satIprARaparAya ca .
namasyAya ca pUjyAya hfdADArAya te namaH ..
paYcaprARADidevAya cakzuzastArakAya ca .
jYAnADArAya patnInAM paramAnandarUpiRe ..
patirbrahmA patirvizRuH patireva maheSvaraH .
patiSca nirguRADAro brahmarUpa ! namo'stu te ..
[Page3-025-c+ 52]
kzamasva Bagavan ! dozaM jYAnAjYAnakftaYca yat .
patnIbanDo ! dayAsinDo ! dAsIdozaM kzamasva ca ..
idaM stotraM mahApuRyaM sfzwyAdye padmayA kftam .
sarasvatyA ca DarayA gaNgayA ca purA vraja ..
sAvitryA ca kftaM pUrvvaM brahmaRe cApi nityaSaH .
pArvvatyA ca kftaM BaktyA kElAse SaNkarAya ca ..
munInAYca surARAYca patnIBiSca kftaM purA .
pativratAnAM sarvvAsAM stotrametat SuBAvaham ..
idaM stotraM mahApuRyaM yA SfRoti pativratA .
naro'nyo vApi nArI vA laBate sarvvavAYCitam ..
aputtro laBate puttraM nirGano laBate Danam .
rogI ca mucyate rogAt badDo mucyeta banDanAt ..
pativratA ca stutvA ca tIrTasnAnaPalaM laBet .
PalaYca sarvvatapasAM vratAnAYca vrajeSvara ! ..
idaM stutvA namaskftya BuNkte sA tadanujYayA .
uktaH pativratADarmmo gfhiRAM SrUyatAM vraja ..”
iti brahmavEvartte SrIkfzRajanmaKaRqe 83 aDyAyaH .. * ..
pativratAnAmAni yaTA, --
sUryyasya suvarccalA 1 Sakrasya SacI 2 vaSizWasya
arunDatI 3 candrasya rohiRI 4 agastyasya
lopAmudra 5 cyavanasya sukanyA 6 satyavataH
sAvitrI 7 kapilasya SrImatI 8 sOdAsasya
madayantI 9 sagarasya keSinI 10 nalasya dama-
yantI 11 rAmasya sItA 12 Sivasya satI 13
nArAyaRasya lakzmIH 14 brahmaRaH sAvitrI 15
rAvaRasya mandodarI 16 . iti purARAntaram ..
(gAyatrIsvarUpA BagavatI . yaTA, devIBAgavate .
12 . 6 . 96 .
“pativratA pavitrANgI pazpahAsaparAyaRA .
prajYAvatI sutA pOttrI puttrapUjyA payasvinI ..”)
<LEND>
