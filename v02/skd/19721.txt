<L>19721<pc>2-935-a<k1>nyAsaH<k2>nyAsaH
nyAsaH¦, puM, (nyasyata iti . ni + asa + GaY .)
upaniDiH . sTApyadravyam . ityamaraH . 2 . 9 .
89 .. asya vivaraRaM nikzepaSabde drazwavyam .. * ..
vinyAsaH . arpaRam . yadAha kAlidAsaH .
“padanyAsErAsIt kamalaparipUrRA vamumatI
dfgAndolErindIvaramayamaBUdambaratalam .
idaM yAce kiYcidviracaya vacaH smeramaDuraM
DarAyAmapyAstAM viDumuKi ! suDAyAH pari-
cayaH ..”
tyAgaH . yaTA, SrIBagavadgItAyAM 18 aDyAye .
“kAmyAnAM karmmaRAM nyAsaM sannyAsaM kavayo viduH .
sarvvakarmmaPalatyAgaM prAhustyAgaM vicakzaRAH ..”
[Page2-935-b+ 52]
kASikAKyapARinisUtravyAKyAnagranTaviSezaH .
yaTA, mAGe . 2 . 112 .
“anutsUtrapadanyAsA sadvfttiH sannibanDanA .
Sabdavidyeva no BAti rAjanItirapaspaSA ..”
sannyAsaH . yaTA, --
“vakzye vividizAnyAsaM vidvannyAsaYca BedataH .
hetU videhamukteSca jIvanmukteSca tO kramAt ..”
iti jIvanmuktipraTamavivekaH .. * ..
pUjAjapAdeH prAgviGnanASamantrasidDyAdyarTaMdehAnta-
rbahirvvarRAdivinyAsaH . tatra nyAsakAlo yaTA,
“prAtaHkAle'TavA pUjAsamaye homakarmmaRi .
japakAle'pi vA tezAM viniyogaH pfTak pfTak .
pUjAkAle samastaM vA kuryyAt sADakasattamaH ..”
iti yoginIhfdayam .. * ..
aTa mAtfkAnyAsaH . asya mAtfkAmantrasya
brahmafzirgAyattrI Cando mAtfkAsarasvatI
devatA halo bIjAni svarAH Saktayo lipi-
nyAse viniyogaH . Sirasi o~ brahmaRe fzaye
namaH . muKe o~ gAyattrIcCandase namaH . hfdi
o~ mAtfkAsarasvatyE devatAyE namaH . guhye
o~ vyaYjaneByo bIjeByo namaH . pAdayoH svareByaH
SaktiByo namaH . taTA ca jYAnArRave .
mAtfkAM SfRu deveSi ! nyaset pApanikfntanIm .
fzirbrahmAsya mantrasya gAyattrI Canda ucyate ..
devatA BAtfkAdevI bIjaM vyaYjanasaYcayam .
Saktayastu svarA devi ! zaqaNganyAsamAcaret ..
tataH zaqaNganyAsO .
aM kaM KaM gaM GaM NaM AM aNguzWAByAM namaH .
iM caM CaM jaM JaM YaM IM tarjjanIByAM svAhA .
uM waM WaM qaM QaM RaM UM maDyamAByAM vazaw .
eM taM TaM daM DaM naM EM anAmikAByAM hum .
oM paM PaM baM BaM maM OM kanizWAByAM vOzaw .
aM yaM raM laM vaM SaM zaM saM haM laM kzaM aH karatala-
pfzWAByAM Paw . evaM hfdayAdizu . aM kaM KaM GaM NaM
AM hfdayAya namaH . ityAdi .
taTA ca jYAnArRave .
aM AM maDye kavargantu iM IM maDye cavargakam .
uM UM maDye wavargantu eM EM maDye tavargakam ..
oM OM maDye pavargantu binduyuktaM nyaset priye .
anusvAravisargAntaryaSavargO salakzakO ..
hfdayantu Siro devi ! SiKA kavacakaM taTA .
netramantraM nyaset Ne'ntaM namaHsvAhA krameRa tu ..
vazaw huM vOzaqantaYca PaqantaM yojayet priye ! .
zaqaNgo'yaM mAtfkAyAH sarvvapApaharaH smftaH ..
aTAntarmAtfkAnyAsaH .
akArAdizoqaSasvarAn sabindUn zoqaSadala-
kamale kaRWamUle nyaset . kakArAdidbAdaSavarRAn
sabindUn dvAdaSadalakamale hfdaye nyaset . qakA-
rAdidaSavarRAn sabindUn daSadalakamale nABO
nyaset . vakArAdizaq varRAn sabindUn zaq-
dalakamale liNgamUle nyaset . vakArAdicaturo
varRAn sabindUn caturddalakamale mUlADAre nyaset .
[Page2-935-c+ 52]
hakzavarRadvayaM sabinduM dbidalakamale BramaDe nyamet .
taTA ca jYAnArRave .
“dbyazwapatrAmbuje kaRWe svarAn zoqaSa vinyaset .
dbAdaSacCadahftpadme kAdIn dvAdaSa yinya setu ..
daSapatrAmbuje nABO qakArAdInnyaseddaSa .
zawpatramaDye liNgasTe vakArAdInnyasecca zaw ..
ADAre caturo varRAn nyasedvAdIn caturddale ..
hakzO BrUmaDyage padme dvidale vinyaset priye ..”
agastyasaMhitAyAm .
“ekEkavarRamekEkapatrAnte vinyaset priye .
evamantaH pravinyasya manasAto vahirnyaset ..”
vEzRave tu .
“ekEkavarRamuccAryya mUlADArAcCiro'ntakam .
namo'ntamiti vinyAsa AntaraH parikIrttitaH ..
aTAntarmAtfkAnyAso mUlADAre caturddale .
suvarRABe vaSazasacaturvvarRaviBUzite ..
zaqdale vEdyutaniBe svADizWAne'nalatvizi .
baBamEryavalEryukte varREH zaqBiSca suvrate .
maRipUre daSadale nIlajImUtasanniBe .
qAdiPAntadalEryukte bindUdBAzitamastakEH ..
anAhate dvAdaSAre pravAlarucisanniBe .
kAdiWAntadalEryukte yoginAM hfdayaNgame ..
viSudDe zoqaSadale DUmrABe svaraBUzite .
AjYAcakre tu candrABe dvidale hakzalAYCite ..
sahasrAre himaniBe sarvvavarRaviBUzite .
akaTAditrireKAtmahalakzatrayaBUzite ..
tanmaDye paravinduYca sfzwisTitilayAtmakam .
evaM samAhitamanA DyAyennyAso'yamAntaraH ..” * ..
aTa vAhyamAtfkAnyAsaH .
asyA DyAnaM yaTA, --
“paYcASallipiBirviBaktamuKadoHpanmaDyavakzaHsTalAM
BAsvanmOlinibadDacandrasakalAmApInatuNgastanIm .
mudrAmakzaguRaM suDAQyakalasaM vidyAYca hastAmbujE-
rviBrARAM vizadapraBAM trinayanAM vAgdevatAmA-
Sraye ..”
evaM DyAtvA nyaset . tatrANguliniyamastantre .
“lalAwe nAsikAmaDye vinyasenmuKapaNkaje .
tarjjanI maDyamAnAmA vfdDAnAme ca netrayoH ..
aNguzWaM karRayornyasya kanizWANguzWakO nasoH .
maDyAstisro gaRqayoSca maDyamAYcozWayornyaset ..
anAmAM dantayornyasya maDyamAmuttamANgake .
muKe'nAmAM maDyamAYca hastapAdezu pArSvayoH ..
kanizWAnAmikAmaDyAstAstu pfzWe ca vinyaset .
tAH sANguzWA nABideSe sarvvAH kukzO ca vinyaset ..
hfdaye ca talaM sarvvamaMsayoSca kakutsTale .
hftpUrvvaM hastapatkukzimuKezu talameva ca ..
etAstu mAtfkAmudrAH krameRa parikIrttitAH .
ajYAtvA vinyasedyastu nyAsaH syAttasya
nizPalaH ..”
gOtamIye .
“lalAwamuKavfttAkziSrutiGrARezu gaRqayoH .
ozWadantottamANgAsyadoHpatsanDyagrakezu ca ..
[Page2-936-a+ 52]
pArSvayoH pfzWato nABO jaWare hfdaye'MSake .
kakudyaMSe ca hftpUrvvaM pARipAdayuge taTA ..
jaWarAnanayornyasyenmAtfkArRAn yaTAkramAt ..”
tadyaTA . aM namo lalAwe . AM namo muKe .
iM IM cakzuzoH . uM UM karRayoH . fM FM
nasoH . xM XM gaRqayoH . eM ozWe . EM aDare .
oM UrdDvadante . OM aDodante . aM brahmaranDre .
aH muKe . kaM dakzabAhumUle . KaM kurpare . gaM
maRibanDe . GaM aNgulimUle . NaM aNgulyagre . evaM
caM 5 vAmabAhumUlasanDyagrakezu . evaM waM 5 dakziRa-
pAdamUlasanDyagrakezu . evaM taM 5 vAmapAdamUla-
sanDyagrakezu . paM dakziRapArSve . PaM vAmapArSve .
baM pfzWe . BaM nABO . maM udare . yaM hfdi . raM
dakzabAhumUle . laM kakudi . vaM vAmabAhumUle .
SaM hfdAdidakzahaste . za hfdAdivAmahaste .
saM hfdAdidakzapAde . haM hfdAdivAmapAde . laM
hfdAdyudare . kzaM hfdAdimuKe . sarvvatra namo-
'ntena nyaset . taTA ca .
“omAdyanto namo'nto vA savindurvinduvarjjitaH .
paYcASadbarRavinyAsaH kramAdukto manIziBiH ..”
iti BawwaH ..
aTa saMhAramAtfkAnyAsaH .
tasyA DyAnaM yaTA, --
“akzasrajaM hariRapotamudagrawaNka-
vidyAH karEravirataM daDatIM trinetrAm .
ardDendumOlimaruRAmaravindarAmAM
varReSvarIM praRamatastanaBAranamrAm ..”
nyAsastu kzakrArAdyakArAntaH . yaTA . kzaM namo
hfdAdimuKe ityAdi .. * ..
aparaYca .
“caturDA mAtfkA proktA kevalA vindusaMyutA .
savisargA soBayA ca rahasyaM SfRu kaTyate ..
vidyAkarI kevalA ca soBayA BuktidAyinI .
puttradA savisargA tu savindurvittadAyinI ..”
viSudDeSvare .
“vAgBavAdyA ca vAksidDyE ramAdyA SrIpravfdDaye .
hflleKAdyA sarvvasidDyE kAmAdyA lokavaSyadA ..
SrIkaRWAdyAnimAn nyasyet sarvvamantraH prasIdati ..”
SrIvidyAtvazaye navaratneSvare .
“vAgBavAdyA namo'ntASca nyastavyA mAtfkA-
kzarAH .
SrIvidyAvizaye mantrI vAgBavAdyazwasidDaye ..”
yAmale .
“BUtaSudDilipinyAsO vinA vastu prapUjayet .
viparItaPalaM dadyAdaBaktyA pUjanaM yaTA ..”
sAmAnyanyAse aNguliniyamo gOtamIye .
“manasA vinyasennyAsAn puzpeREvATavA mune .
aNguzWAnAmikAByAM vA cAnyaTA viPalaM Bavet ..”
viSezanyAse tu nAyaM niyamaH .. * ..
aTa pIWanyAsaH .
o~ ADAraSaktaye namaH o~ prakftaye namaH o~
kUrmmAya namaH o~ anantAya namaH o~ pfTivyE
[Page2-936-b+ 52]
namaH o~ kzIrasamudrAya namaH o~ SbetadvIpAya
namaH evaM maRimaRqapAya kalpavfkzAya maRivedi-
kAyE ratnasiMhAsanAya etat sarvvantu hfdi .
tato dakziRaskanDe o~ DarmmAya namaH . vAmaskanDe
o~ jYAnAya namaH . evaM vAmorO vErAgyAya .
dakziRorO ESvaryyAya . muKe aDarmmAya . vAma-
pArSve ajYAnAya . nABO avErAgyAya . dakziRa-
pArSve anESvaryyAya . sarvvatra praRavAdinamo'ntena
nyaset . taTA ca SAradAyAm .
“aMsoruyugmayorvvidbAn prAdakziRyena sADakaH .
DarmmaM jYAnaYca vErAgyamESvaryyaM kramaSaH suDIH ..
muKapArSvanABipArSvezvaDarmmAdIn prakalpayet ..”
punarhfdi . o~ anantAya namaH . evaM padmAya
namaH . aM sUryyamaRqalAya dvAdaSakalAtmane namaH .
uM somamaRqalAya zoqaSakalAtmane namaH . maM
vahnimaRqalAya daSakalAtmane namaH . saM sattvAya
namaH . raM rajase namaH . taM tamase namaH . AM
Atmane namaH . aM antarAtmane namaH . paM para-
mAtmane namaH . hrIM jYAnAtmane namaH . ityantaM
vinyasya hftpadmasya pUrvvAdikeSarezu tattat-
kalpoktapIWaSaktIrmaDye pIWamanuYca nyaset .
yaTA SAradAyAm .
“anantaM hfdaye padmaM tasmin sUryyendupAvakAn .
ezu svasvakalAM nyasya nAmAdyakzarapUrvvataH ..
sattvAdIn triguRAn nyasya taTEvAtra gurUttamaH .
“AtmAnamantarAtmAnaM paramAtmAnameva ca .
jYAnAtmAnaM pravinyasya nyaset pIWamanuM tataH ..”
aTa fzyAdinyAsaH .
fzistu .
“maheSvaramuKAjjYAtvA yaH sAkzAttapasA manum .
saMsADayati SudDAtmA sa tasya fzirIritaH ..
gurutvAnmastake cAsya nyAsastu parikIrttitaH .
sarvvezAM mantratattvAnAM CAdanAcCanda ucyate ..
akzaratvAt padatvAcca muKe CandaH samIritam .
sarvvezAmeva jantUnAM BAzaRAt preraRAttaTA ..
hfdayAmBojamaDyasTA devatA tatra tAM nyaset .
fzicCando'parijYAnAnna mantraPalaBAgBavet ..
dOrbbalyaM yAti mantrARAM viniyogamajAnatAm ..”
tantrAntare .
“fziM nyasenmUrdDni deSe Candastu muKapaNkaje .
devatAM hfdaye cEva bIjantu guhyadeSake ..
SaktiYca pAdayoScEva sarvvANge kIlakaM nyaset ..”
aTANganyAsaH . tatrANguliniyamaH .
tridbyekadaSakadvitrisaMKyayA SElasamBave .
aNgulInAmiti vacanAditi sarvvasADAraRam ..
yAmale .
“hfdayaM maDyamAnAmAtarjjanIBiH smftaM SiraH .
maDyamAtarjjanIByAM syAdaNguzWena SiKA smftA ..
daSaBiH kavacaM proktaM tisfBirnetramIritam .
proktANgulIByAmastraM syAdaNgakxptiriyaM matA ..
tisfBistarjjanImaDyamAnAmABiH ..
tarjjanImaDyamAnAmA proktA netratraye kramAt .
[Page2-936-c+ 52]
yadi netradbayaM proktaM tadA tarjjanimaDyame ..”
iti BawwaDftavacanAt ..
“hfdayAdizu vinyasyedaNgamantrAMstataH suDIH .
hfdayAya namaH pUrvvaM Sirase vahnivallaBA ..
SiKAyE vazaqityuktaM kavacAya humIritam .
netratrayAya vOzaw syAdastrAya PaqitikramAt ..
zaqaNgamantrAnityuktAn zaqaNgezu niyojayet .
paYcANgAni manoryatra tatra netramanuM tyajet ..”
iti SAradAvacanam ..
vEzRave tu .
“anaNguzWA fjavo hastaSAKA
BavenmudrA hfdaye SIrzake ca .
aDo'NguzWA Kalu muzwiH SiKAyAM
karadvandvANgulayo varmmaRi syuH ..
nArAcamuzwyudDftabAhuyugma-
kANguzWatarjjanyudito Dvanistu .
viSvagviSaktA kaTitAstramudrA
yatrAkziRI tarjjanimaDyame ca ..”
SAradAyAm .
“nyAsakrameRa dehezu DarmmAdIn pUjayettataH .
puzpAdyEH pIWamanvantaM tasmiMSca paradevatAm ..”
iti darSanAt SarIre pIWapUjA .
“aNgahInasya mantrasya svenEvANgAni kalpayet ..”
taTA brahmayAmale .
“svanAmAdyakzaraM bIjaM sarvvezAmaBiDIyate ..”
aTa vyApakanyAsaH .
navaDA saptaDA vApi mUlena paYcaDA triDeti
BEravatantravacanAt . navaDAkaraRe SirastaH
pAdAntaM pAdataH Siro'ntam . evaM caturDA .
saptaDAkaraRe tAdfSaM triDA . paYcaDAkaraRe
tAdfSaM dbiDA . triDAkaraRe'pi tAdfSamekaDA .
hfdAdimuKAntantu Seze ekaDA sarvvatrEva .
SataDAkaraRe tu tAdfSaM paYcASadvAraM hfdAdi-
muKAntaM nAstIti vyApakanyAsaH . ityAgama-
tattvavilAsraH .. * .. nityaM myAsakaraRaPalaM
yaTA, --
“Agamoktana viDinA nityaM nyAsaM karoti yaH .
devatABAvamApnoti mantrasidDiH prajAyate ..
yo nyAsakavacacCando mantraM japati taM priye .
viGnA dfzwvA palAyante siMhaM dfzwvA yaTA gajAH ..”
nyAsAkaraRe dozo yaTA, --
“akftvA nyAsajAlaM yo mUQatvAt prajapenmanum .
sarvvaviGnEH sa bADyaH syAdvyAGrErmfgaSiSuryaTA ..”
iti tantrasAraH .. * ..
ete nyAsAH sAmAnyapUjAprakaraRoktAH .
anye ca devatAviSeze bahavaH santi bAhu-
lyaBiyA tezAM pramARAdikamaliKitvA kevalaM
tatra vizRuvizaye keSavakIrttyAdi 1 mUrttipaYjara 2
tattva 3 BUtipaYjara 4 daSANga 5 paYcANga 6
nyAsAH . Sivavizaye SrIkaRWAdi 1 ISAnAdi-
paYcamUrtti 2 mantra 3 mUrtti 4 golaka 5 suBa-
gAdi 6 BUzaRa 7 nyAsAH . annapUrRAvizaye
[Page2-937-a+ 23]
padanyAsaH 1 . SrIvidyAvizaye vaSinyAdi 1 nava-
yonyAtmaka 2 pIWa 3 tattva 4 paYcadaSI 5
zoqaSI 6 saMhAra 7 sTiti 8 sfzwi 9 nAda 10
zoQA 11 gaReSa 12 graha 13 nakzatra 14
yoginI 15 rASi 16 tripurA 17 zoqaSa-
nityA 18 kAmarati 19 sfzwisTiti 20 prakawa-
yoginI 21 AyuDa 22 nyAsAH . tArA-
vizaye rudra 1 graha 2 lokapAla 3 nyAsAH .
etezAM pramARAni tantrasArAdO drazwavyAni ..
<LEND>
