<L>27061<pc>3-693-b<k1>mAtuluNgaH<k2>mAtuluNgaH
mAtuluNgaH¦, puM, (mA na tulaM gacCatIti . gama +
qaH . pfzodarAditvAt akArasyokAraH mumca .)
bIjapUraH . ityamarawIkAyAM BarataH .. (yaTA,
suSrute uttaratantre 39 aDyAye .
“keSaraM mAtuluNgasya maDusEnDavasaMyutam .
SarkarAdAqimAByAM vA drAkzAKajjUrayostaTA ..”
(taTAsya paryyAyaH .
“bIjapUro mAtuluNgaH suPalaH PalapUrakaH .
luNguzaH pUrakaH pUro bIjapUrRo'mbukeSaraH ..”
iti vEdyakaratnamAlAyAm .
taTAsya guRAH .
syAnmAtuluNgaH kaPavAtahantA
hantA kfmIRAM jaWarAmayaGnaH .
sa dozaraktAdivikArapitta-
sandIpanaH SUlavikArahArI ..
SvAsakAsAruciharaM tfzRAGnaM kaRWaSoDanam .
dIpanaM laGu rucyaYca mAtuluNgamudAhftam ..
tvaktiktA durjjarAti syAt kfmivAtakaPA-
pahA .
svAdu SItA guruH srigDA tvaNmAMsaM vAta-
pittajit ..
meDyaM SUlAnilacCarddikaPArocakanASanam .
dIpanaM laGu saMgrAhi gulmArSoGnantu keSaram ..
hfdyaM varRakaraM rucyaM raktamAMsabalapradam .
SUlA jIrRAdirogezu mandAgnO kaPamArute ..
aruciSvAsakAsezu svaraso'syopadiSyate .
raso'timaDuro hfdyo vIryyapittAnilApahA ..
kaPakfddurjjaraH pAke mAtuluNgasya kalkakaH .
tiktaM puzpantu bIjaYca gulmanutsyAttaTAzaram ..”
iti hArIte praTame sTAne daSame'DyAye ..
“tvaktiktA kawukA snigDA mAtuluNgasya
vAtajit .
vfMhaRaM maDuraM mAMsaM vAtapittaharaM guru ..
laGu tatkesaraM SvAsakAsahikkAmadAtyayAn .
AsyaSozAnilaSlezmavibanDacCardyarocakAn ..
gulmodarArSaH SUlAni mandAgnitvaYca nASayet ..”
iti ca vABawe sUtrasTAne zazWe'DyAye ..)
<LEND>
