<L>21607<pc>3-150-b<k1>pipItakI<k2>pipItakI
pipItakI¦, strI, (pipItako brAhmaRaviSezaH pravartta-
katayAstyatreti . ac . gOrAditvAt NIz .)
vESAKaSukladvAdaSI . tatra karttavyavrataM yaTA, --
SatAnIka uvAca .
“jaladAnasya mAhAtmyaM yattvayA parikIrttitam .
tadahaM SrotumicCAmi pipItakIkaTAM SuBAm ..
purA kena kftaYcEtat kena cEtat prakASitam .
kaTaM pipItakInAma viDAnaYcEva kIdfSam ..
tat sarvvaM brUhi devarze ! yadi tuzwo mayi praBo ! ..
nArada uvAca .
SfRu rAjan ! pravakzyAmi dvAdaSIM tAM pipI-
takIm .
[Page3-150-c+ 52]
yAM kftvA yamalokAdvE prApyate vEzRavaM padam ..
pipItaka iti KyAto brAhmaRaH saMSitavrataH .
tapaHsvADyAyanirataH sarvvaprARihite rataH ..
SAnto dAntaH kzamAyukto balihomaparAyaRaH .
nivasan nirjane'raRye bahUn kAlAn dvijottamaH ..
ciraM kftvA tapo'raRye kAle mftyumupeyivAn ..
tataH kAlena kiyatA yamadUtErmahAbalEH .
nIyamAnaH sa viprendro yamalokaM BayAvaham ..
dadarSa bahuSastatra narAnnirayasaMsTitAn ..
asipatrAdyanekezu kumBIpAkezu saMsTitAn .
kftArttarAvAMstAn dfzwvA vizAdamagamaddvijaH .
kzutpipAsAkulo BUtvA pretarAjavaSaM gataH ..
bahUn vastrAvftAn kumBAn dadfSe'timano-
harAn .
pradeSAnIpsitAMstatra prAsAdErupaSoBitAn ..
gItavAdyAdinftyESca sevyamAnaH samantataH .
kvacit praharamARAMSca kiNkarEryamaSAsanEH ..
nIyamAnAMstataH pretAn vaDyamAnAn svakarmmaBiH .
SokasantApasaMyuktAn tfzayA paripIqitaH ..
saMpaSyamAno rAjendra ! yayAce kiNkarAn jalam .
bahuSo yAcyamAnESca kiNkarEraBitAqitaH ..
sa nIyamAno dadfSe bahuSAKaM drumottamam .
sucCAyaM SItalaM ramyaM mahAntaM pippaladrumam ..
tatrEva sajalAn kumBAn mAlyagrIvAn suSo-
BitAn .
dadarSavastrAvftamuKAn suvAsitasuSItalAn ..
rakzanti bahavastatra kiNkarAH SastrapARayaH .
toyadarSanamAtreRa sAhlAdo brAhmaRo'Bavat ..
vinayAvanato BUtvA yayAce kiNkarAjjalam .
brAhmaRa uvAca .
yamadUtA mahAtmAnastoyaM me dIyatAmiti .
aprApya toyaM prARAnAM vinASo jAyate
Druvam ..
tasmAttoyapradAnena prARAnrakzata me'DunA .
SrutvA viprasya tadvAkyaM tamUcuryamakiNkarAH ..
na kftaM karmma tadvipra ! yena toyaYca laByate ..
prArTayAnaH punastoyaM yamadUtEH sa tAqitaH ..
tfzArttavacanaM SrutvA yamaH provAca taM dvijam .
brUhi tvaM vipra ! mA rodIH kA te pIqAsti
cetasi ..
punaryayAce tattoyaM tfzAvyAkulacetanaH .
SrutvA viprasya tadvAkyaM tamuvAca sa DarmmarAw ..
tvayA tanna kftaM karmma yena vE laByate jalam ..
brAhmaRa uvAca .
tvayi prasanne dikpAla ! tattoyaM durlaBaM na me .
tasmAttoyapradAnena prARarakzAM kuru praBo ! ..
itTaM bahuviDErvvAkyEryamaH prIto'BavattadA ..
yama uvAca .
varaM varaya viprendra ! yatte manasi varttate ..
brAhmaRa uvAca .
yadi tuzwo'si me deva ! yena prApto'smi tajjalam .
tat kuruzva DarmmarAja ! sarvvaprAReSvara ! praBo ! ..
[Page3-151-a+ 52]
yama uvAca .
vEzRavaM tadvrataM vipra ! kuru gatvA nijAlayam .
viDAnaM SfRu viprendra ! dvAdaSI yAdfSI Bavet ..
vESAKe Suklapakzasya dbAdaSI vEzRavI tiTiH .
tasyAM suSItalajalEH snApayet keSavaM praBum ..
pUjayedganDapuzpAdyErDUpadIpErviDAnataH ..
nEvedyErviviDEScEva tAmbUlEraTa vAsasA ..
japtvA tu vEzRavaM mantraM daRqavat praRamettataH .
dadyAddvijeByo viDivat kumBAMstoyasamanvitAn .
praTame'bde catuHkumBAn dadyAllavaRasaMyutAn ..
SuklavastrAvftamuKAnupavItasusaMyutAn .
DanurvvARasamAyuktAn saBojyadakziRAnvitAn ..
dvitIye'zwO GawAndadyAddaDiSarkarasaMyutAn .
tftIye dvAdaSa GawAn tilamodakasaMyutAn ..
caturTe zoqaSaGawAn dugDalaqqukasaMyutAn .
dadyAt saMpUjya deveSaM dvijAtiByaH prayatnataH ..
dakziRAM Saktito dadyAt BojyaYcEva viSezataH .
yatra kutrApi saMgacCenna kutrApi tfzAnvitaH ..
tato dvijo gfhaM gatvA cakAra dvAdaSIvratam ..
ante jagAma svarlokaM vEzRavaM padamuttamam ..
pipItakIti nAmnAto viKyAto vEzRavI tiTiH .
naro yaH kurute BaktyA nArI vA BaktisaMyutA .
iha puttrAdisampannA DanaDAnyasutAnvitA ..”
iti BavizyapurARe pipItakIvratakaTA samAptA ..
<LEND>
