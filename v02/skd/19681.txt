<L>19681<pc>2-926-a<k1>nEvedyaM<k2>nEvedyaM
nEvedyaM¦, klI, (nivedaM nivedanamarhatIti . niveda +
zyaY .) devAya nivedanIyadravyam . tasya nirukti-
ryaTA, --
“caturvviDaM kuleSAni dravyaM te zaqrasAnvitam .
nivedanAt BavettfptirnEvedyaM tadudAhftam ..”
iti kulArRave 17 ullAsaH ..
taddravyARi yaTA, --
“sasitena suSudDena pAyasena sasarpizA .
sitodanaM sakadalidaDyAdyESca nivedayet ..”
iti prapaYcasAraH ..
tat paYcaviDam . yaTA, --
“nivedanIyaM yaddravyaM praSastaM prayataM taTA .
tadBakzyArhaM paYcaviDaM nEvedyamiti kaTyate ..
BakzyaM BojyaYca lehyaYca peyaM cUzyaYca paYcamam .
sarvvatra cEtannEvedyamArADyAsyE nivedayet ..” * ..
tat pAtraM yaTA, --
“tEjasezu ca pAtrezu sOvarRe rAjate taTA .
tAmre vA prastare vApi padmapatre'TavA punaH ..
yajYadArumaye vApi nEvedyaM sTApayedbuDaH .
sarvvABAve ca mAheye svahastaGawite yadi ..”
iti tantrasAraH .. * ..
taddAnaPalaM yaTA, --
“nEbedyena Bavet svargo nEvedyenAmftaM Bavet .
DarmmArTakAmamokzASca nEvedyezu pratizWitAH ..
sarvvayajYaPalaM nityaM nEvedyaM srarvvatuzwidam .
jYAnadaM mAnadaM puRyaM sarvvaBogyamayaM taTA ..
manasApi mahAdevyE nEvedyaM dAtumicCati .
yo naro BaktiyuktaH san dIrGAyuH sa suKI Bavet ..
mahAmAyAM kadA devImarccayizyAmi SaktitaH .
nAnAviDEstu nEvedyEriti cintAkulastu yaH .
sa sarvvakAmAn saMprApya mama loke mahIyate ..”
iti kAlikApurARe . 169 . 170 . aDyAyaH ..
tatkAlo yaTA, --
[Page2-926-b+ 52]
“arvvAk visarjjanAddravyaM nEvedyaM sarvvamucyate .
visarjjite jagannATe nirmmAlyaM Bavati kzaRAt ..
paYcarAtravido muKyA nEvedyaM BuYjate suKam ..”
iti garuqapurARam ..
tasya sTApanakramo yaTA, -- gOtamIye .
“nEvedyaM dakziRe BAge purato vA na pfzWataH ..
dakziRaBAgastu devatAyA eva na tu sADakasya .
pakvaYca devatAvAme AmAnnaYcEva dakziRe ..
puraScaraRacandrikAyAm .
dakziRantu parityajya vAme cEva niDApayet .
aBojyaM tadBavedannaM pAnIyaYca suropamam ..”
iti tantrasAraH ..
tanmudrA yaTA, --
“nEvedyamudrAmaNguzWakanizWAByAM pradarSayet .
kanizWAnAmikANguzWErmudrA prARasya kIrttitA ..
tarjjanImaDyamANguzWErapAnasya tu mudrikA .
anAmAmaDyamANguzWErudAnasya tu sA smftA ..
tarjjanyanAmAmaDyABiH sANguzWABiScaturTikA .
sarvvABiH sA samAnasya prARAdyannezu yojitA ..
tArapUrvvAM japenmudrAM prARAdInAM pradarSayet ..”
iti yAmalaH ..
brAhmaRAya tatsamarpaRaM yaTA, --
“sAkzAt KAdati nEvedyaM viprarUpI janArddanaH .
brAhmaRe parituzwe ca santuzwAH sarvvadevatAH ..
devAya dattvA nEvedyaM dbijAya na prayacCati .
BasmIBUtaYca nEvedyaM pUjanaM nizPalaM Bavet ..
devadattaM na BoktavyaM nEvedyaYca vinA hareH .
praSastaM sarvvadevezu vizRornEvedyaBojanam ..”
SUdasya tadBakzaRaviDiryaTA, --
SUdraScedDariBaktaSca nEvedyaBojanotsukaH .
AmAnnaM haraye dattvA pAkaM kftvA ca KAdati ..”
iti SrIkfzRajanmaKaRqe 21 aDyAyaH .. * ..
vizRunEvedyaBojanaPalAdi skAnde .
“kftvA cEvopavAsantu BoktavyaM dvAdaSIdine .
nEvedyaM tulasImiSraM hatyAkowivinASanam ..
pAdme .
hfdi rUpaM muKe nAma nEvedyamudare hareH .
pAdodakaYca nirmmAlyaM mastake yasya so'cyutaH ..
skAnde .
agnizwomasahasrESca vAjapeyaSatEstaTA .
tulyaM PalaM Baveddevi ! vizRornEvedyaBakzaRAt ..
pAdodakaYca nirmmAlyaM nEvedyaYca viSezataH .
mahAprasAda ityuktvA grAhyaM vizRoH prayatnataH ..
vahvfcagfhyapariSizwe .
pavitraM vizRunEvedyaM surasidDarziBiH smftam .
anyadevasya nEvedyaM BuktvA cAndrAyaRaYcaret ..
svadattamiti viSezaRIyam .. smftO .
brahmacArigfhasTESca vanasTayatiBistaTA .
BoktavyaM vizRanEvedyaM nAtra kAryyA vicAraRA ..”
ityekAdaSItattvam ..
api ca .
“vizRorniveditaM puzpaM nEvedya vA PalaM jalam .
[Page2-926-c+ 52]
prAptimAtreRa BoktavyaM tyAgena brahmahA janaH ..
BrazwaSrIrBrazwabudDiSca BrazwajYAno BavennaraH .
yastyajedvizRunEvedyaM BAgyenopasTitaM SuBam ..
prAptimAtreRa yo BuNkte BaktyA vizRuniveditam .
puMsAM SataM samudDftya jIvanmuktaH svayaM Bavet ..
vizRunEvedyaBojI yo nityaM vA praRamedDarim .
pUjayet stOti vA BaktyA sa vizRusadfSo Bavet ..
puMScalyannamavIrAnnaM SUdraSrAdDAnnameva ca .
yadDareranivedyaYca vfTAmAMsamaBakzaRam ..
SivaliNgapradattAnnaM yadannaM SUdrayAjinAm .
cikitsakadbijAnnaYca devalAnnaM taTEva ca ..
kanyAvikrayiRAmannaM yadannaM yonijIvinAm .
aSudDAnnaM paryyuzitaM sarvvaBakzyAvaSezakam ..
SUdrApatidbijAnnaYca vfzavAhadvijAnnakam .
adIkzitadvijAnAYca yadannaM SavadAhinAm ..
agamyAgAminAYcEva dvijAnAmannameva ca .
mitradruhAM kftaGnAnAmannaM viSvAsaGAtinAm ..
miTyAsAkzyapradAnAYca brAhmaRAnAntaTEva ca .
etat sarvvaM viSuDyeta vizRornEvedyaBakzaRAt ..”
iti brahmavEvartte prakftiKaRqe 30 aDyAyaH .. *
“vizRorniveditAnnena yazwavyAH sarvvadevatAH .
pitaro'tiTayaScEvamiti vedezu viSrutam ..
amftaM sarvvavastUnAM mizwaM sAraM sudurlaBam .
vizRorniveditAnnasya kalAM nArhanti zoqaSIm ..
yadfcCayA tannEvedyaM yo BuNkte sADusaNgataH .
zazwivarzasahasrARAM prApnoti tapasAM Palam ..
yo nivedya hariM BuNkte BaktyA BuktaSca nityaSaH .
kiM vA tapasyA sutarAM sa harestejasA samaH ..”
iti brahmavEvartte SrIkfzRajanmaKaRqe 37 aDyAyaH ..
SivanEvedye viSezo yaTA, bahvfcagfhyapariSizwe .
“agrAhyaM SivanEvedyaM patraM puzpaM PalaM jalam .
SAlagrAmaSilAsparSAt sarvvaM yAti pavitratAm ..
SAlagrAmaSilAyAM SivapUjane tadgrAhyam .
ityAhnikatattvam ..” kAlikApurARe .
“yo yaddevArccanarataH sa tannEvedyaBakzakaH .
kevalaM sOraSEve tu vEzRavo nEva Bakzayet ..”
vEzRavapadamanyadevopAsakaparam .
‘samAnantvanyanEvedyaM BakzayedanyadEvataH .’
etadanyotsfzwaparam . nandikeSvarapurARe .
‘dattvA nEvedyavastrAdi nAdadIta kaTaYcana .
tyaktavyaM SivamuddiSya tadAdAne na tatPalam ..’
iti Sivadatte viSezaH .” ityekAdaSItattvam ..
svadattaSivanEvedyasyApi BaktyA BakzyatvamuktaM yaTA,
“rogaM harati nirmmAlyaM Sokantu caraRAdakam .
aSezaM pAtakaM hanti SamBornEvedyaBakzaRam ..”
iti SAktAnandataraNgiRI ..
SivanEvedyasyAgrAhyatvakAraRaM yaTA, --
rADikovAca .
“evamBUtasya ca viBo ! sarvveSasya mahAtmanaH .
na SastaM kaTamucCizwaM brUhi sandehaBaYjana ! ..
SrIkfzRa uvAca .
SfRu devi ! pravakzye'hamitihAsaM purAtanam .
[Page2-927-a+ 52]
pApenDanAnAM dahane jvaladagniSiKopamam ..
sanatkumAro vEkuRWamekadA ca jagAma ha .
dadarSa BuktavantaYca nATaM nArAyaRaM dbijaH ..
tuzwAva gUQEH stotrESca graRamya Baktito mudA .
avaSezaM dadO tasmE santuzWo BaktavatsalaH ..
prAptamAtreRa tatrEva BuktaM tenEba kiYcana .
kiYcidrarakza banDUnAM BakzaRAya ca durlaBam ..
sidDASrame ca taddattaM gurave SUlapARine .
BaktyudrekAcca tat sarvvaM BuktaYca prAptimAtrataH ..
BuktvA sudurlaBaM vastu nanartta premavihvalaH .
pulakAYcitasarvvANgaH sASrunetro mudAnvitaH ..
gAyanmama guRaM BaktyA sukaRWaH paYcavaktrataH .
rAgaBedEkatAnena tAlamAnena sundaram ..
papAta qamarurhastAt SUlaYca vyAGracarmma ca .
svayaM nipatya paScAcca rudanmUrcCAmavApa ca ..
atIvakamanIyEtadrUpaDyAnEkamAnasaH .
sahasradalamaDyasTaM mAM paSyan hftsaroruhe ..
etasminnantare devI durgA durgatinASinI .
mudA jagAma SIGraM tat prasannavadanekzaRA ..
rudantaM mUrcCitaM dfzwvA nipatantaYca BaktitaH .
prahasya vArttAM papracCa kumAraM SUlapARinaH .
sarvvaM tAM kaTayAmAsa kumAraH saMpuwAYjaliH .
SrutvA cukopa sA devI SivaM prasPuritADarA ..
tAM SaptumudyatAM devImutTAya ca trilocanaH .
boDayAmAsa viviDaM tuzwAva saMpuwAYjaliH ..
SrutvA manoharaM stotraM na SaSApa SivaM SivA .
duzwaYcakre taducCizwamaBakzyaM viduzAmapi ..
pArvvatyuvAca .
suciraYca tapastaptvA mayA labDastvamISvaraH .
tvayA vizRoH prasAdena vaYcitAhaM kaTaM viBo .
yato na dattannEvedyaM vizRormahyaM tvayADunA .
ato matto gfhAREtat Palameva maheSvara !
adyapraBfti ye lokA nEvedyaM BuYjate tava .
te janmEkaM sArameyA Bavizyantyeva BArate ..
ityaktvA pArvvatI mAnAdruroda purato viBoH .
dfzwiH papAta tatkaRWe nIlakaRWo baBUva saH ..
tadA SivaH SivAM BaktyA kftvA vakzasi sAdaram .
tanmAnaBaNgaM stotreRa vinayena cakAra ha ..
kareRa cakzuzornIraM saMmfjya ca punaH punaH .
boDayAmAsa viviDErnItivAkyErmanoharEH ..
parituzwA ca sA devI BarttAraM samuvAca ha .
kalevaraYca tyakzyAmi nEvedyena vinA hareH ..
viBarmmi dehaM satataM tava sOBAgyavardDitam .
kaTaM vahAmi sOBAgyarahitaYca kalevaram ..
apUrvvaM tava nEvedyaM janmamftyujarAharam .
kftaM duzwaM yatastasmAt paSya dehaM tyajAmi ca ..
liNgopari ca yaddattaM tadevAgrAhyamISvara ! .
supavitraM Bavettatra vizRornEvedyamiSritam ..
ityevamuktvA sA devI dehaM tyaktuM samudyatA .
trasto harastatpurataH stutvA ca svIcakAra ha ..”
iti brahmavEvartte SrIkfzRa janmaKaRqe 37 aH ..
tatkAraRAntaraM yaTA, --
[Page2-927-b+ 52]
SrIdevyuvAca .
“durlaBaM tava nirmmAlyaM brahmAdInAM kfpAniDe ! .
tat kaTaM parameSAna ! nirmmAlyaM tava dUzitam ..
ISvara uvAca .
mABErmArBErmahAdevi ! jYAnasAraM SfRu priye .
etajjYAnaM mahAdevi ! sArAtsAraM parAtparam ..
paYcaBUtAtmakaM devi muKaM me parikIrttitam .
maDyasTAnaM sTitaM tattu tanmuKaM parameSvari ! ..
SyAmalaM tattu ISAnaM sadA UrdDaM sucismite ! .
kAlAgnirUpiRaM tattu sarvvaSaktimayaM sadA .
tejomayaM maheSAni muKamUrdDvaM varAnane ! ..
kzIrodamanTane devi utTitaM garalaM vizam .
utTitaM garalaM yattu brahmARqanASakArakam ..
tadeva garalaM devi haste kftvA tu tadbizam .
kfzRAYjananiBaM divyaM garalaM jalavattadA ..
mama haste maheSAni AvirAsIt Sucismite .
tataH karatalIkftya tadbizaM parameSvari ..
nipIya tadbizaM sUkzmaM tIkzRaM brahmARqanASakam .
tataH SyAmamuKe devi na pItvA tadbizaM priye ..
tadvizaM kaRWadeSe tu sTitaM hi sarvvadA mama .
tataHpraBfti deveSi muKaM jvAlAyate sadA ..
kaRWe tu kaluzaM BUtvA sadA tizWati kAmini .
tataHpraBfti deveSi nIlakaRWatvamApnuyAm ..
ISAnaM manmuKaM devi paraM brahma varAnane .
pratyaNgirAmayaM devi manmuKaM kamalAnane ..
sAkzAt jyotirmayI devI sadA me muKasaMsTitA .
patraM vA yadi vA puzpaM jalaM vA varavarRini ..
anyaM hi parameSAni upacAraM manoharam .
yo dadyAt parameSAni manmuKopari pArvvati ..
agrAhyaM tattu nirmmAlyaM sAkzAdbrahmamayaM tataH .
etattu parameSAni nirmmAlyaM yastu DArayet ..
sa Brazwo jAyate devi nizkftirnAsti tatra vE .
agrAhyaM mama nirmmAlyaM ataeva varAnane ..
yaddattaM manmuKe devi puzpaM vA patramuttamam .
tannirmmAlyaM maheSAni ! gfhRIyAt SirasA sadA ..
sa brahmatejasA tasya samatAM yAti sundari ! .
na dadyAdyadi deveSi ! upacAraM Sucismite ! ..
liNgApari varArohe ! yaSca tasya Sucismite .
nigadAmi SfRu prOQe vacanaM mama kAmini ..
sa eva nArakI BUtvA narakaM sarvvadApnuyAt .
aSezanarakaM BuktvA aSezayonimAvrajet ..
aSezasTAvaraM devi jaNgamaYca taTA priye .
BuktvA tu sarvvapApAn sa aSezakrimitAM vrajet ..
SfRu devi pravakzyAmi ucCizwaM mama pArvvati .
upacAraM sTApayitvA pUtaM pAtrAntare priye ..
kftvA tu mantrapUtaM hi upacAraM nivedayet .
vAmadevAdi deveSi muKezu varavarRini ..
BakzaRaM mama deveSi brahmARqasfzwikArakam .
etadDi parameSAni ! brahmAdInAM sudurlaBam ..
aSucirvvA SucirvvApi ucCizwaM Bakzayedyadi .
sa eva paramArADyaH sAkzAdbrahma Sucismite ..
ucCizwaBakzaRe kAmI sa eva SrIsadASivaH .
[Page2-927-c+ 52]
nirmmAlyaM dfQaBaktitvAdgfhRIyAdyastu pArvvati ..
praTamaM vizRave dattvA vizRumantreRa sundari .
nirmmAlyaM mama deveSi vizRorgrAhyaM varAnane ..
devAsuramanuzyASca ganDarvvAH kinnarAdayaH .
te sarvve parameSAni varAkAH kzudrabudDayaH ..
nirmmAlyezu ca deveSi ! aDikArI kaTaM Bavet ..”
iti liNgArccanatantre . 13 . 14 . pawalaH ..
<LEND>
