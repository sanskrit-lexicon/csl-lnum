<L>33717<pc>4-475-c<k1>vfkzaH<k2>vfkzaH
vfkzaH¦, puM, (vraSca Cedane + “snuvraScikftyfziByaH
kit .” uRA0 3 . 66 . iti saH . sa ca kit .
“vfkza varaRe . ato'cyAvfRotIti vfkza iti
sidDe prapaYcArTaM vraScigrahaRam .” iti tawwIkAyA-
mujjvaladattaH .) sTAvarayoniviSezaH . gACa iti
BAzA . tatparyyAyaH . mahIruhaH 2 SAKI 3
viwapI 4 pAdapaH 5 taruH 6 anokahaH 7 kuwaH
8 sAlaH 9 palASI 10 druH 11 drumaH 12 AgamaH
13 . ityamaraH .. agacCaH 14 vizwaraH 15 mahI-
ruw 16 kuciH 17 sTiraH 18 kAraskaraH 19
nagaH 20 agaH 21 kuwAraH 22 . iti Sabda-
ratnAvalI .. viwapaH 23 kujaH 24 vanaspatiH 25
adriH 26 SiKarI 27 kuWaH 28 . iti jawA-
DaraH .. kuYjaH 29 kzitiruhaH 30 aNGripaH 31
BUruhaH 32 BUjaH 33 mahIjaH 34 DaraRIruha
35 kzitijaH 36 SAlaH 37 . iti rAja-
nirGaRwaH .. tasya zaqjAtiryaTA, --
“kuraRwyAdyA agrabIjA mUlajAstUtpalAdayaH
parvvayonaya ikzvAdyAH skanDajAH sallakImuKAH .
SAlyAdayo bIjaruhAH saMmUrcCajAstfRAdayaH .
syurvvanaspatikAyasya zaqete mUlajAtayaH ..”
iti hemacandraH ..
“saMsvedajApi vijYeyA vfkzagopaSujantavaH .”
ityagnipurARam ..
BadrapradavfkzA yaTA, --
SrIBagavAnuvAca .
“ASrame nArikelaSca gfhiRAYca DanapradaH .
Sivirasya yadISAne pUrvve puttrapradastaruH ..
sarvvatra maNgalArhaSca tarurAjo manoharaH .
rasAlavfkzaH pUrvvasmin nfRAM sampatpradastaTA ..
SuBapradaSca sarvvatra surakAro niSAmaya ..
vilvaSca panasaScEva jambIro vadarI taTA .
prajApradaSca pUrvvasmin dakziRe DanadastaTA ..
[Page4-476-a+ 52]
sampatpradaSca sarvvatra yato hi vardDate gfhI .
jambUvfkzaSca dAqimbaH kadalyAmrAtakastaTA ..
banDupradaSca pUrvvasmin dakziRe mitradastaTA .
sarvvatra SuBadaScEva DanaputtraSuBapradaH ..
harzaprado guvAkaSca dakziRe paScime taTA .
ISAne suKadaScEva sarvvatrEvaM niSAmaya ..
sarvvatra campakaH SudDo Buvi BadrapradastaTA .
alAvUScApi kuzmARqo mAyAmbuSca sukAsukaH ..
KarjjUrI karkawI cApi Sivire maNgalapradA .
vAstUkaH kAravilvaSca vArttAkuSca SuBapradA .
latAPalaYca SuBadaM sarvvaM sarvvatra niScitam ..”
nizidDavfkzA yaTA, --
“praSastaM kaTitaM kAro ! nizidDaYca niSAmaya .
vanyavfkzo nizidDaSca Sivire nagare'pi ca ..
vawo nizidDaH Sivire nityaM cOraBayaM tataH .
nagarezu prasidDaSca darSanAt puRyadastaTA ..
he kAro ! tintiqIvfkzo yatnAttaM parivarjjayet .
SareRa DanahAniH syAt prajAhAnirBavedDruvam ..
Sivire'tinizidDaSca nagare kiYcideva ca .
na nizidDaH prasidDaSca nagarezu taTA pure ..
vAwyAmatinizidDaSca prAjYastaM parivarjjayet .
KarjjUraSca qahuScEva nizidDaH Sivire taTA ..
na nizidDaH prasidDaSca grAmezu nagarezu ca .
vfkzaSca caRakAdInAM DAnyaYca maNgalapradam ..
grAmezu nagare cApi Sivire ca taTEva ca .
ikzuvfkzaSca SuBadaH santataM SuBadastaTA ..
aSokaSca SirIzaSca kadambaSca SuBapradaH .
kacvI haridrA SuBadA SuBadaScArdrakastaTA ..
harItako ca SuBadA grAmezu nagarezu ca .
na vAwyAM BadradA nityaM taTA cAmalakI Druvam ..”
iti brahmavEvartte SrIkfzRajanmaKaRqe 102 aH ..
api ca .
“aputtrasya ca puttratvaM pAdapA iha kurvvate .
yatnenApi ca rAjendra ! aSvatTAropaRaM kuru ..
sa te puttrasahasrARAM kAryyamekaH karizyati .
DanI cASvatTavfkzeRa aSokaH SokanASanaH ..
plakzo yajYapradaH prokto nimbaScAsupradaH smftaH .
jambukI nAkadA proktA BAryyAdA dAqimI taTA ..
qumbaro roganASAya palASo brahmadastaTA .
arkapuzpAropakARAM nityaM tuzyeddivAkaraH ..
SrIvfkzaH SaNkaro devaH pAwalAyAntu pArvvatI .
SiMSapAyAmapsarasaH kunde ganDarvvasattamAH ..
viBItake dAsavfdDirvvakulo dAsyadastaTA .
apatyanASakastAlo vakulaH kulavardDanaH ..
bahuBAryyA nArikelI drAkzaH sarvvANgasundaraH .
ratipradA taTA kelI ketakI sarvvanASinI .
pratizWAM te gamizyanti ye narAH plakzaropakAH ..”
iti pAdme sfzwiKaRqe vfkzAropaRaM nAma 26
aDyAyaH .. * .. asya ropaRaPalam .
yama uvAca .
“vfkzagulmalatAvallyastvaksArAstfRajAtayaH .
zaqete vfkzajAtIyAstAsAM rope PalaM SfRu ..
[Page4-476-b+ 52]
yaH pumAn ropayedvfkzAn CAyApuzpaPalopagAn .
sarvvasattvopaBogAya sa yAti paramAM gatim ..
CAyApuzpopagAMstriMSat PalapuzpadrumAMstaTA .
ropayitvA daSAmrAMstu naro na narakaM vrajet ..
devadAnavaganDarvvAH kinnaroragaguhyakAH .
paSupakzimanuzyASca saMSrayanti mudA drumAn ..
puzpEH suragaRAH sarvve PalESca pitaraH sadA .
CAyayA me manuzyAstu paSupakzimfgAstaTA ..
puzpopaganDAMSca PalopaganDAn
yaH pAdapAnropayate manuzyaH .
samfdDadeSe varaveSmavedyAM
laBedaDizWAnavaraM sa vipraH ..
tasmAt subahavo vfkzA ropyAH Sreyo'Bi-
vAYCatA .
puttravat paripAlyASca te puttrA DarmmataH smftAH ..
kiM DarmmavimuKErmmartyEH kevalaM svArTahetuBiH .
taruputtrA varaM ye tu parArTEkAnuvfttayaH ..
patrapuzpaPalacCAyAmUlavalkaladAruBiH .
parezAmupakurvvanti tArayanti pitAmahAn ..
CettAramapi saMprAptaM CAyApuzpaPalAdiBiH .
pUjayantyeva taravo munivaddvezavarjitAH ..
pitaraM nopahiMsanti drumA draviRaloBataH .
tArayanti ca me samyak sarvvasyAtiTyadAyakAH ..
tasmAtte puttravat sTApyA viDivaddvijapuNgava .
dvijEH pitfmanuzyARAmaBojyAH syuryadA sadA ..
jalakft vfkzaropI yaH pratigrAhArucirdvijaH .
ete svargAnna hIyante ye cAnye satyavAdinaH ..”
ityAdye vahnipurARe taqAgavfkzapraSaMsAnAmA-
DyAyaH .. * .. api ca .
“BUmidAnena ye lokA godAnena ca kIrttitAH .
te lokAH prApyate puMBiH pAdapAnAM prarohaRe ..
aSvatTamekaM picumarddamekaM
nyagroDamekaM daSa puzpajAtIH .
dve dve taTA dAqimamAtuluNge
paYcAmraropI narakaM na yAti ..
yaTA suputtraH kulamudDaredDi
yaTAtikftsnAnniyamaprayatnAt .
taTAtra vfkzAH PalapuzpaBUtAH
svaM svAminaM narakAdudDaranti ..
gokarRa uvAca .
inDanArTaM yaTA nItamagnihotraM taducyate ..
CAyAviSrAmapaTikEH pakziRAM nilayena ca .
patramUlatvagAdIMSca OzaDArTantu dehinAm ..
upakurvvanti vfkzasya paYcayajYaH sa ucyate .
gfhakftyAni kazwAni kzudrajantugfhAstaTA ..
satranirvvarttanaM proktaM BikzA patrEH samAkftA .
Palanti vatsare maDye dvivAraM SAkunAdayaH ..
sAMvatsaraM piturmAturupakAraM PalEH kftam .
evaM puttra samAropyA evaM tattvavido viduH ..”
ityAdi vArAhapurARe gokarRamAhAtmyanAmA-
DyAyaH .. * .. acCedyavfkzA yaTA, --
“aSvatTo vawavfkzaSca na cCettavyaH kadAcana .
[Page4-476-c+ 52]
na cCettavyo vilvavfkza uqumbaraSca kadAcana .
karmmaRyAScEva ye vfkzA na cCettavyAH kadAcana ..”
iti ca vArAhapurARe brAhmaRadIkzAsUtraM nAmA-
DyAyaH .. * .. vfkzotpAtA yaTA, --
“purezu yezu dfSyante pAdapAScEva roditAH .
rudanto vA hasanto vA sravanto vA bahUnrasAn ..
arogA vA vinA vAtaM SAKA muYcantyaTa
drumAH .
PalaM puzpaM taTA kAle darSayanti dvihAyanAH ..
pUrvvAvasTAM darSayanti PalaM puzpaM taTA Bavet .
kzIraM snehaM madaM raktaM maDu toyaM sravanti ca ..
SuzyantyarogAH sahasA SuzkA rohanti vA
punaH .
uttizWantIha patitAH patanti ca taTonnatAH ..
evaM vakzyAmi te brahman vipAkaPalameva ca .
rodane vyADimaByeti hasane deSaviBramam ..
SAKAprapatane kuryyAt saMgrAme yoDapAtanam .
bAlAnAM maraRaM kuryyAdbAlAnAM PalapuzpitA ..
svarAzwraBedaM kurute Palapuzpamanantaram .
kzayaM sarvvatra gokzIre snehe durBikzalakzaRam ..
vAhanApacayaM madyaM raktaM saMgrAmamAdiSet .
maDusrAve BavedbyADirjalasrAve na varzati ..
arogaM SozaRaM jYeyaM brahman durBikzalakzaRam .
Suzkezu saMprarohastu vIryyamantraYca hIyate ..
utTAne patitAnAYca BayaBedakaraM Bavet .
sTAnAt sTAnantu gamane deSaBaNgantaTAdiSet ..
jvalatsvapi ca vfkzezu rodatsu ca Danakzayam .
etat pUjitavfkzezu sarvvaM rAjYo vipadyate ..
puzpe Pale vA vikfte rAjYo mftyuM taTAdiSet .
anyezu dEvayuktezu vfkzotpAtezu mantritaH ..
AcCAdayitvA taM vfkzaM ganDamAlyErviBUzayet .
vfkzopari taTA cCatraM kuryyAt pApapraSAntaye ..
SivamaByarccayeddevaM paSuYcAsmE nivedayet .
SUleBya iti yadDomA kftvA rudraM japettaTA ..
maDvAjyayuktena tu pAyasena
saMpUjya viprAMScaturaSca dadyAt .
gItena nftyena taTArccanena
devaM haraM pApavinASahetoH ..”
iti mAtsye adButaSAntivfkzotpAtapraSamanaM nAma
206 aDyAyaH .. * .. aTa vfkzapratizWA .
BIzma uvAca .
“pAdapAnAM viDiM brahman yaTAvadvistarAdvada .
viDinA yena karttavyaM pAdapodyApanaM buDEH .
ye ca lokAH smftAstezAM tAni cEva vadasva me ..
pulastya uvAca .
pAdapAnAM viDiM vakzye taTEvodyAnaBUmizu .
taqAgaviDivat sarvvaM samAptiM jagadISvara ..
kftvA maRqapasaMBAraM snAtvA prayatamAnasaH .
pUjayedbrAhmaRaM tadvadDemavastrAnulepanEH ..
sarvvOzaDyudakEH siktAnnAnApuzpaviBUzitAn .
vfkzAnmAlyEralaMkftya vAsoBiraBivezwayet ..
sUcyA cEva taTA kAryyaM sarvvezAM karRaveDanam .
[Page4-477-a+ 52]
kuRqalaYcApi dAtavyaM tadvadDemaSalAkayA ..
PalAni sapta cAzwO vA kalaDOtAni kArayet .
pratyekaM sarvvavfkzARAM vedyAM tAnaDivAsayet ..
DUpantu gugguluM SrezWaM tAmrapAtrEraDizWitam .
sarvvAn DAnyaBftaH kftvA ganDamAlyAnulepanEH ..
kumBAn sa sarvvavfkzezu sTApayitvA vratI svayam .
pUjayitvA dinAnte ca kuryyAddvijanimantraRam ..
yaTA ca lokapAlAnAmindrAdInAM viDAnataH .
vanaspateraDivAsamevaM kAryyaM dvijAtiBiH ..
tataH SuklAmbaraDaraH sOvarRakftaSeKarAm .
svarRaSfNgAM kAMsyadohAM gAM dadyAcCuBaSAli-
nIm ..
payasvinIM vfkzamaDyAdutsfjedgAmudaNmuKIm .
tato'BizekamantreRa vAdyamaNgalagItakEH ..
fgyajuHsAmATarvvARAM DAraREraBitastaTA .
tESca kumBEH saMsnapanaM kuryyAdbrAhmaRapuNgavaH ..
SuklAmbaraDaraH SudDo yajamAnaH svayaM japet .
goBirvviBavataH sArvvAnftvijastu samAhitaH ..
hemasUtrEH sakawakEraNgulIyEH pavitrakEH .
vAsoBiH SayanIyESca sahopaskarapAdukEH ..
kzIrAmizErvvaliM dadyAdyAvaddinacatuzwayam .
homaSca sarpizA kAryyo yavEH kfzRatilErapi ..
palASasamiDaH SastAScaturTe'hni taTotsavaH .
dakziRA ca punastadbat SrezWA tatrApi SaktitaH ..
yadyadizwatamaM kiYcittattaddadyAdamatsaraH .
AcAryye dviguRaM dattvA praRipatya samApayet ..
anena viDinA yastu kuryyAdavfkzotsavaM mudA .
sarvvAn kAmAnavApnoti tat tadAnantyamaSnute ..
yaScEkamapi rAjendra vfkzaM saMsTApayedbuDaH .
so'pi svarge vasedrAjan yAvadindraSatatrayam ..
BUtaBavyAMSca manujAMstArayedromasaMmitAn .
paramAM sidDimApnoti punarAvfttidurlaBAm ..
ya idaM SfRuyAnnityaM SrAvayedvApi mAnavaH .
so'pi saMpUjyate devErbrahmaloke mahIyate ..”
iti pAdme sfzwiKaRqe 26 aDyAyaH .. * ..
vfkzacCedane dozo yaTA, --
“tasmAnna cCedayet vfkzAn supuzpaPalitAn kadA .
yadIcCet kulavfdDiYca DanavfdDiYca SASvatIm ..
sanniDO devatAnAYca SilezwakacitAnapi .
CeditASCedayellokAn marakavfzwikzudBayEH ..
nfpahAnirBavecCrIGraM ciYcAvfkze nipAtite .
sanniyogI hayaM yAti sImAvfkze nipAtite .
tasmAnna cCedayedvfkzaM devatADizWitaM kvacit ..
vApIkUpataqAgAnAM Cedane roDane kfte .
kulAnyakulatAM yAnti narARAM sudurAtmanAm ..
tadrUMSca Cedayedyastu vfkzAn CAyAsuSItalAn .
asipatravane Gore pIqyate yamakiNkarEH ..
nagaropavane vfkzAn pramAdAdDi cCinatti yaH .
sa gacCennarakaM nAma jfmBaRaM rOdradarSanam ..
vilvAdipAlanaM kuryyAcCuBaM BayadamanyaTA .
SrIvfkzAnropayet paYca yadi svargAnna hIyate ..”
ityAdye vahnipurARe vAruRArAmapratizWADyAyaH ..
[Page4-477-b+ 54]
aTa vfkzAropaRanakzatrAdi . SataBizA mUlaM
viSAKA mfgaSiraH uttaraPalgunI uttarAzAQA
uttaraBAdrapat rohiRI hastA puzyaH revatI ca .. * ..
rAjamArttaRqe .
“prAjeSaSravaRottarAditimaGAmArttaRqatizyA-
SvinI-
pOzRAnuzRamarIcayaH SataBizA svAtirviSAKA
taTA .
jivArkendusitendunandanadine vAre sTirasyodaye
SasyAnAM vapane Bavanti lavane Saste tiTO
ropaRe .. * ..
hemAmBasA vfkzavIjaM snAto mantreRa ropa-
yet .
vasuDeti suSIteti puRyadeti Dareti ca .
namaste suBage nityaM drumo'yaM vardDatAmiti ..” * ..
aTa vfkzapratizWAnakzatrARi . pUzyaH aSvinI
jyezWA pUrvvaPalgunI DanizWA mfgaSiraH svAtI
ArdrA maGA rohiRI mUlaM hastA revatI
anurADA SravaRA punarvvasuSca . yaTA hi .
“puzyASviSakraBagadEvatavAsavezu
candrAnileSamaGarohiRimUlahaste .
pOzRAnurADahariBezu punarvvasO ca
kAryyABizekataruBUtapatipratizWA ..” * ..
aTa vihitatiTyAdiH . Bavizye .
“pratipacca dvitIyA ca tftIyA paYcamI taTA .
daSamI trayodaSI cEva pOrRamAsI ca kIrttitA ..
somo bfhaspatiScEva SukraScEva taTA buDaH .
ete sOmyagrahAH proktAH pratizWAyAgakarmmaRi ..”
iti jyotistattvam ..
<LEND>
