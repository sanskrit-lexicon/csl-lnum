<L>21663<pc>3-154-b<k1>pIWaM<k2>pIWaM
pIWaM¦, tri, (peWantyupaviSantyasminniti . piWa +
“halaSca .” 3 . 3 . 121 . iti GaY . bAhu-
lakAdikArasya dIrGaH . yadvA, pIyate'treti .
pI N pAne + bAhulakAt Wak .) upaveSa-
nADAraH . ityamaraH . 2 . 6 . 138 .. piqI cOkI
ittyAdi BAzA . tatparyyAyaH . Asanam 2 upA-
sanam 3 pIWI 4 vizwaraH 5 . iti SabdaratnA-
valI . vratinAmAsanam . tattu kuSAsanAdi .
tatparyyAyaH . vizwaraH 2 . iti trikARqaSezaH ..
vfzI 3 . iti hemacandraH .. (yaTA, mahABArate .
5 . 38 . 2 .
“pIWaM dattvA sADave'ByAgatAya
AnIyApaH parinirnijya pAdO .
suKaM pfzwvA prativedyAtmasaMsTAM
tato dadyAdannamavekzya DIraH ..”)
aTa pIWoddeSaH .
“DAtupAzARakAzWESca pIWastriviDa ucyate .
DAtavaSca SilAScEva kAzWAni viviDAni ca ..
tadatra saMpravakzyAmi yadyezAmupayujyate ..”
aTa mAnam .
“hastadvayastu dErGyeRa tadardDe pariRAhataH .
tadardDenonnataH pIWaH suKa ityaBiDIyate ..
hastadvayadvayADikyAt paYca pIWA Bavanti hi .
suKaM jayaH SuBaH sidDiH sampacceti yaTAkramam ..
DanaBogasuKESvaryyavAYCitArTapradAyakaH .
[Page3-154-c+ 52]
samadIrGasuKAvAptirvizame vizamApadaH ..
AyAmapariRAhAByAM hastadvayamito hi yaH .
ardDahastonnataH pIWo jArako nAma viSrutaH ..
dErGyonnatiparIRAhEScaturhastamito hi yaH .
rAjapIWa iti jYeyaH sakalArTaprasADakaH .
atrABizekamicCanti kzitipasya purAvidaH ..
dErGyonnatiparIRAhEH zaQastamito hi yaH .
rAjYAM cittaprasAdArTaM kelipIWABiDAnakaH ..
dErGyonnatiparIRAhErazwahastamito hi yaH .
aNgapIWo hyayaM nAmnA Bavet paYcasuKapradaH ..
kAnako rAjapIWaH syAjjayo vA rAjataH suKaH .
rAjYAmevopayoktavyo laGavaScottarottaram ..
rAjapIWe cirAyuH syAjjaye sarvvAM mahIM jayet .
jArako jArayecCatrUn suKe suKamavApnuyAt ..
rAjataH kIrttijanano DanavfdDikaraH paraH .
tAmraH pratApajanano vipakzakzayakArakaH ..
lOhastUccAwane sArvvaH sarvvakarmmasu yujyate .
trapusIsakaraNgAdyAH SatrukzayaPalapradAH ..”
iti DAtupIWAH .
aTa SilApIWAH .
“rAjapIWo vajrapARereva nAnyasya dfSyate .
padmarAgo dineSasya cAndrakAnto viDorapi ..
rAhormArakataH pIWaH SanernIlasamudBavaH .
gomedakastu sOmyasya sPAwikastu bfhaspateH ..
Sukrasya vEdUryyaBavaH prAvAlo maNgalasya hi ..”
itTaM purARavArttA .. * ..
“yo yasya hi daSAjAtaH pIWastasya hi tanmayaH .
sPAwikastu mahIndrARAM sarvvezAmeva yujyate ..
aBizeke ca yAtrAyAmutsave jayakarmmaRi .
ayaskAntopaGawitaH saMgrAme pIWa izyate ..
garuqodgAraracite varzAsu nfpatirvvaset .
SudDaratnamayaM pIWaM Bajate Ganagarjjite ..
sAmAnyaH prAstaraH pIWo vilAsAya mahI-
BujAm .
ezAM mAnaM guRAScApi vijYeyA DAtupIWavat ..”
aTa kAzWapIWAH .
tadyaTA, mAnaM pUrvvavadeva .
“sampattisuKavfdDyarTaM gAmBArIjanito jayaH .
jArako roganASAya suKaH SatruvinASanaH ..
sidDiH sarvvArTasaMsidDyE vijayAya ca vEriRAm .
SuBaH syAdaBizeke ca sampadvErinivAraRaH ..
pAnaso rAjakaH pIWaH suKasampattikArakaH .
jayaH syAdaBizeke ca SuBaH SatruvinASanaH ..
suKo rogavinASAya sidDiH sarvvArTadAyikA .
sampaduccAwanaviDO vijYeyaM pIWalakzaRam ..
cAndanastu suKaH pIWo aBizeke mahIBujAm .
jayaH syAdroganASAya SuBaH sOKyaM prayacCati ..
jArako grahatuzwyarTaM anye tu ratiduzkarAH .
yajYato nirmmitAste tu sAmrAjyaPaladAyakAH ..
kAleyako yAvako hi BUBujAmaBizecane .
pIWAnagurukAdInAmanye candanavadviduH ..
vAkulastu SuBaH pIWo BUBujAmaBizecane .
[Page3-155-a+ 52]
jayo rogavinASAya suKasampattikArakaH ..
sidDiH sidDipradA sampat saMgrAme vijayapradaH .
jArako jAraRAya syAditi Bojasya sammatam ..
evaM suganDikusumAH sasArA ye ca pAdapAH .
vAkulena samaH kAryya evaM pIWasya nirRayaH ..
ye SuzkakAzWA vfkzAstu mfdavo laGavo'TavA .
gAmBArIsadfSaH pIWastezAM kAryyastaTA guRaH ..
PalinaSca sasArASca raktasArASca ye nagAH .
tezAM pAnasavat pIWastaTEva guRamAvahet ..” * ..
aTa nizeDaH .
“vijYeyo ninditaH pIWo lOhotTaH sarvvaDAtuje .
SilotTaH SArkaro varjyaH karkaraSca viSezataH ..
kAzWajezu ca pIWezu nAsArA nAtisAriRaH ..”
taTAhi .
“AmrajambukadambAnAmAsanaM vaMSanASanam ..”
BojastvAha .
“guruH pIWo gOravAya laGurlAGavakArakaH ..”
parASarastu .
“nAgranTirnAtigranTiSca nAgururnAsamAkftiH .
pIWaH syAt suKasampattyE nAtidIrGo na vAmanaH ..
ye cAnye pIWasadfSA dfSyAH SilpivinirmmitAH .
guRAndozAMSca mAnaYca tezAM pIWavadAdiSet ..
vicAryyAnena viDinA yaH SudDaM pIWamAcaret .
tasya lakzmIriyaM veSma kadAcinna vimuYcati ..
ajYAnAdaTavA mohAdyo'nyaTA pIWamAcaret .
etAni tasya naSyanti lakzmIrAyurbbalaM kulam ..”
iti yuktikalpatarO pIWoddeSaH .. * ..
kftayuge dakzakratO SivanindAM SrutvA prARAM-
styaktavatyAH satyAH SarIraM Sirasi DftvA Bramati
Sive vizRunA cakreRa CinnAstasyA avayavA yatra
yatra patitAsta eva deSA ekapaYcASanmahApIWA
aBavan .. iti pOrARikI vArttA .. * ..
tezAM nirUpaRaM yaTA, --
ISvara uvAca .
“mAtaH parApare ! devi ! sarvvajYAnamayISvari ! .
kaTyatAM me sarvvapIWaM SaktirBEravadevatA ..
devyuvAca .
SfRu vatsa ! pravakzyAmi dayAlo ! Baktavatsala ! .
yABirvinA na siDyanti japasADanatatkriyAH ..
paYcASadekapIWAni evaM BEravadevatAH .
aNgapratyaNgapAtena vizRucakrakzatena ca ..
mamAnyavapuzo deva ! hitAya tvayi kaTyate .
brahmaranDraM hiNgulAyAM BEravo BImalocanaH ..
kowwarIsA mahAmAyA triguRA yA digambarI .. 1
SarkarAre trinetraM me devI mahizamarddinI .
kroDISo BEravastatra sarvvasidDipradAyakaH .. 2 ..
suganDAyAM nAsikA me devastryambakaBEravaH .
sundarI sA mahAdevI sunandA tatra devatA .. 3 ..
kASmIre kaRWadeSaSca trisanDyeSvaraBEravaH .
mahAmAyA BagavatI guRAtItA varapradA .. 4 ..
jvAlAmuKyAM mahAjihvA deva unmattaBEravaH .
ambikA sidDidAnAmnI 5 stanaM jAlanDare mama .
[Page3-155-b+ 52]
BIzaRo BEravastatra devI tripuramAlinI .. 6 ..
hArddapIWaM vEdyanATe vEdyanATastu BEravaH .
devatA jayadurgAKyA 7 nepAle jAnunI mama .
kapAlI BEravaH SrImAn mahAmAyA ca devatA .. 8 ..
mAnase dakzahasto me devI dAkzAyaRI hara .
amaro BEravastatra sarvvasidDipradAyakaH .. 9 ..
utkale nABideSaSca virajAkzetramucyate .
vimalA sA mahAdevI jagannATastu BEravaH .. 10 ..
gaRqakyAM gaRqapAtaSca tatra sidDirna saMSayaH .
tatra sA gaRqakI caRqI cakrapARistu BEravaH .. 11 ..
bahulAyAM vAmabAhurbbahulAKyA ca devatA .
BIruko BEravo devaH sarvvasidDipradAyakaH .. 12 ..
ujjayinyAM kUrparaYca mANgalyaH kapilAmbaraH .
BEravaH sidDidaH sAkzAddevI maNgalacaRqikA .. 13 ..
cawwale dakzabAhurme BEvaraScandraSeKaraH .
vyaktarUpA BagavatI BavAnI tatra devatA ..
viSezataH kaliyuge vasAmi candraSeKare .. 14 ..
tripurAyAM dakzapAdo devatA tripurA matA .
BEravatripureSaSca sarvvABIzwaPalapradaH .. 15 ..
trisotAyAM vAmapAdo BrAmarI BEravo'mbaraH .. 16 ..
yonipIWaM kAmagirO kAmAKyA tatra devatA .
yatrAste triguRAtItA raktapAzARarUpiRI .
yatrAste mADavaH sAkzAdumAnando'Ta BEravaH ..
sarvvadA vihareddevI tatra muktirna saMSayaH .
tatra SrIBEravI devI tatra nakzatradevatA ..
pracaRqacaRqikA tatra mAtaNgI tripurAmbikA .
vagalA kamalA tatra BuvaneSI suDUminI ..
etAni varapIWAni SaMsanti varaBErava ! .
evaM tA devatAH sarvvA evante daSa BEravAH ..
sarvvatra viralA cAhaM kAmarUpe gfhe gfhe .
gOrISiKaramAruhya punarjanma na vidyate .. 17 ..
karatoyAM samAsAdya yAvat SiKaravAsinIm .
SatayojanavistIrRaM trikoRaM sarvvasidDidam ..
devA maraRamicCanti kiM punarmmAnavAdayaH .
BUtaDAtrI mahAmAyA BEravaH kzIraKaRqakaH ..
yugAdyAyAM mahAdeva ! dakzANguzWaM pado mama .. 18 ..
nakulISaH kAlipIWe dakzapAdANgulIzu ca .
sarvvasidDikarIdevI kAlikA tatra devatA .. 19 ..
aNgulIzu ca hastasya prayAge lalitA BavaH .. 20 ..
jayantyAM vAmajaNGA ca jayantI kramadISvaraH .. 21 ..
BuvaneSI sidDirUpA kirIwasTA kirIwataH .
devatA vimalA nAmnI sambartto BEravastaTA .. 22 ..
vArARasyAM viSAlAkzI devatA kAlaBEravaH .
maRikarRIti viKyAtA kuRqalaYca mama SruteH .. 23 ..
kanyASrame ca pfzWaM me nimizo BEravastaTA .
sarvvARI devatA tatra 24 kurukzetre ca gulPataH ..
sTARurnAmnA ca sAvitrI devatA 25 maRi-
vedake .
maRibanDe ca gAyatrI sarvvAnandastu BEravaH .. 26 ..
SrISEle ca mama grIvA mahAlakzmIstu devatA .
BEravaH SambarAnando deSe deSe vyavasTitaH .. 27 ..
kAYcIdeSe ca kaNkAlo BEravo rurunAmakaH .
[Page3-155-c+ 52]
devatA devagarBAKyA 28 nitambaH kAlamADave ..
BEravaScAsitANgaSca devI kAlI ca muktidA .
dfzwvA dfzwvA mahAdeva ! mantrasidDimavApnuyAt ..
kujavAre BUtatiTO niSArdDe yastu sADakaH .
natvA pradakziRIkftya mantrasidDimavApnuyAt .. 29 ..
SoRAKyA Badrasenastu narmmadAKye nitambakaH .. 30 ..
rAmagirO stanAnyaYca SivAnI caRqaBEravaH .. 31 ..
vfndAvane keSajAle umAnAmnI ca devatA .
BUteSo BEravastatra sarvvasidDipradAyakaH .. 32 ..
saMhArAKya UrdDvadante devI nArAyaRI SucO .
aDodante mahArudro vArAhI paYcasAgare .. 33 ..
karatoyAtawe talpaM vAme vAmanaBEravaH .
aparRA devatA tatra brahmarUpA karodBavA .. 34 ..
SrIparvvate dekzatalpaM tatra SrIsundarI parA .
sarvvasidDikarI sarvvA sundarAnandaBEravaH .. 35 ..
kapAlinI BImarUpA vAmagulPo viBAzake .. 36 ..
udaraYca praBAze me candraBAgA yaSasvinI .
vakratuRqo BErava-37 ScordDvozWo BEravaparvvate .
avantI ca mahAdevI lambakaRustu BEravaH .. 38 ..
civuke BrAmarI devI vikftAkzo jale sTale .. 39 ..
gaRqo godAvarItIre viSveSI viSvamAtfkA .
daRqapARirBEravastu vAmagaRqe tu rAkiRI ..
amAyI BEravo vatsa ! sarvvaSElAtmakopari .. 40 ..
ratnAvalyAM dakzaskanDaH kumArI BEravaH SivaH .. 41 ..
miTilAyAM umA devI vAmaskanDo mahodaraH .. 42 ..
nalAhAwyAM nalApAto yogeSo BEravastaTA .
tatra sA kAlikA devI sarvvasidDipradAyikA .. 43 ..
karRAwe cEva karRaM me aBIrurnAma BEravaH .
devatA jayadurgAKyA nAnABogapradAyinI .. 44 ..
vakreSvare manaHpAto vakranATastu BEravaH .
nadI pApaharA tatra devI mahizamarddinI .. 45 ..
yaSore pARipadmaYca devatA yaSareSvarI .
caRqaSca BEravo yatra tatra sidDimavApnuyAt .. 46 ..
awwahAse cozWapAto devI sA PullarA smftA .
viSveSo BEravastatra sarvvABIzwapradAyakaH .. 47 ..
hArapAto nandipure BEravo nandikeSvaraH .
nandinI sA mahAdevI tatra sidDirna saMSayaH .. 48 ..
laNkAyAM nUpuraYcEva BEravo rAkzaseSvaraH .
indrAkzI devatA tatra indreRopAsitA purA .. 49 ..
virAwadeSamaDye tu pAdANgulinipAtanam .
BEravaScAmftAkzaSca devI tatrAmbikA smftA .. 50 ..
mAgaGe dakzajaNGA me vyomakeSastu BEravaH .
sarvvAnandakarI devI sarvvakAmaPalapradA .. 51 ..
etAste kaTitAH puttra ! pIWanATADidevatAH ..
kzetrADISaM vinA devaM pUjayet pIWadevatAm .
BEravErhniyate sarvvaM japapUjAdisADanam ..
ajYAtvA BEravaM pIWaM pIWaSaktiYca SaNkara ! .
prARanATa ! na siDyeta kalpakowijapAdiBiH ..
na deyaM paraSizyeByo nindakAya durAtmane .
SaWAya vaYcakAyedaM dattvA mftyumavApnuyAt ..
dadyAt SAntAya SizyAya nEzWikAya SucO priye
sADakAya kulInAya mantrI mantrArTasidDaye ..”)
[Page3-156-a+ 52]
iti tantracUqAmaRO SivapArvvatIsaMvAde eka-
paYcASadvidyotpattO pIWanirRayaH samAptaH .. * ..
(devIBAgavatoktAzwADikaSatapIWanAmAni yaTA,
tatrEva . 7 . 30 . 44 -- 95 .
“apaSyattAM satIM vahnO dahyamAnAntu citkalAm .
skanDe'pyAropayAmAsa hA ! satIti vadan muhuH ..
baBrAma BrAntacittaH sannAnAdeSezu SaNkaraH .
tadA brahmAdayo devAScintAmApuranuttamAm ..
vizRustu tvarayA tatra Danurudyamya mArgaREH .
cicCedAvayavAn satyAstattatsTAnezu te'patan ..
tattat sTAnezu tatrAsInnAnAmUrttiDaro haraH .
uvAca ca tato devAn sTAnezvetezu ye SivAm ..
Bajanti parayA BaktyA tezAM kiYcinna durlaBam .
nityaM sannihitA yatra nijANgezu parAmbikA ..
sTAnezvetezu ye martyAH puraScaraRakarmmiRaH .
tezAM mantrAH prasiDyanti mAyAbIjaM viSezataH ..
ityuktvA SaNkarastezu sTAnezu virahAturaH .
kAlaM ninye nfpaSrezWa ! japaDyAnasamADiBiH ..
janamejaya uvAca .
kAni sTAnAni tAni syuH sidDapIWAni cAnaGa ! .
katisaMKyAni nAmAni kAni tezAYca me vada ..
tatra sTitAnAM devInAM nAmAni ca kfpAkara ! .
kftArTo'haM Bave yena tadbadASu mahAmune ! ..
vyAsa uvAca .
SfRu rAjan ! pravakzyAmi devIpIWAni sAMpratam .
yezAM SravaRamAtreRa pApahIno BavennaraH ..
yezu yezu ca pIWezUpAsyeyaM sidDikANkziBiH .
BUtikAmEraBiDyeyA tAni vakzyAmi tattvataH ..
vArARasyAM viSAlAkzI gOrImuKanivAsinI .
kzetre vE nEmizAraRye proktA sA liNgaDAriRI ..
prayAge lalitA proktA kAmukI ganDamAdane .
mAnase kumudA proktA dakziRe cottare taTA ..
viSvakAmA BagavatI viSvakAmaprapUriRI .
gomante gomatI devI mandare kAmacAriRI ..
madotkawA cEtraraTe jayantI hastinApure .
gOrI proktA kAnyakubje ramBA tu malayAcale ..
ekAmrapIWe saMproktA devI sA kIrttimatyapi .
viSve viSveSvarIM prAhuH puruhUtAYca puzkare ..
kedArapIWe saMproktA devI sanmArgadAyinI .
mandA himavataH pfzWe gokarRe BadrakarRikA ..
sTAneSvarI BavAnI tu bilvake bilvapatrikA .
SrISele mADavI proktA BadrA BadreSvare taTA ..
varAhaSEle tu jayA kamalA kamalAlaye .
rudrARI rudrakowyAntu kAlI kAlaYjare taTA ..
SAlagrAme mahAdevI SivaliNge jalapriyA .
mahAliNge tu kapilA mAkowe mukuweSvarI ..
mAyApuryyAM kumArI syAtmantAne lalitAmbikA .
gayAyAM maNgalA proktA vimalA puruzottame ..
utpalAkzI sahasrAkze hiraRyAkze mahotpalA .
vipASAyAmamoGAkzI pAqalA puRqravardDane ..
nArAyaRI mupArSve tu trikUwe rudrasundarI .
vipule vipulA devI kalyARI malayAcale ..
[Page3-156-b+ 52]
sahyAdrAvekavIrA tu hariScandre tu candrikA .
ramaRA rAmatIrTe tu yamunAyAM mfgAvatI ..
kowavI kowatIrTe tu suganDA mADave vane .
godAvaryyAM trisanDyA tu gaNgAdvAre ratipriyA ..
SivakuRqe SuBAnandA nandinI devikAtawe .
rukmiRI dvAravatyAntu rADA vfndAvane vane ..
devakI maTurAyAntu pAtAle parameSvarI .
citrakUwe taTA sItA vinDye binDyADivAsinI ..
karavIre mahAlakzmIrumAdevI vinAyake .
ArogyA vEdyanATe tu mahAkAle maheSvarI ..
aBayetyuzRatIrTezu nitambA binDyaparvvate .
mARqavye mARqavI nAma svAhA mAheSvarIpure ..
CagalaRqe pracaRqA tu caRqikAmarakaRwake .
someSvare varArohA praBAse puzkarAvatI ..
devamAtA sarasvatyAM pArAvArA tawe smftA .
mahAlaye mahABAgA payozRyAM piNgaleSvarI ..
siMhikA kftaSOce tu kArttike tvatiSANkarI .
utpalAvarttake lolA suBadrA SoRasaNgame ..
mAtA sidDavane lakzmIranaNgA BaratASrame .
jAlanDare viSvamuKI tArA kizkinDaparvvate ..
devadAruvane puzwirmeDA kASmIramaRqale .
BImAdevI himAdrO tu tuzwirvviSveSvarI taTA ..
kapAlamocane SudDirmAtA kAyAvarohaRe .
SaNKodDAre DarA nAma GftiH piRqArake taTA ..
kalA tu candraBAgAyAmacCode SivaDAriRI .
veRAyAmamftA nAma vadaryyAmurvvaSI taTA ..
OzaDiScottarakurO kuSadvIpe kuSodakA .
manmaTA hemakUwe tu kumude satyavAdinI ..
aSvatTe vandanIyA tu niDirvESraRAlaye .
gAyatrI vedavadane pArvvatI SivasanniDO ..
devaloke taTendrARI brahmAsyezu sarasvatI .
sUryyavimbe praBA nAma mAtFRAM vEzRavI matA ..
arunDatI satInAntu rAmAsu ca tilottamA .
citte brahmakalA nAma SaktiH sarvvaSarIriRAm ..
imAnyazwaSatAni syuH pIWAni janamejaya ! .
tatsaMKyAkAstadISAnyo devyaSca parikIrttitAH ..
satIdevyaNgaBUtAni pIWAni kaTitAni ca .
anyAnyapi prasaNgena yAni muKyAni BUtale ..
yaH smarecCfRuyAdvApi nAmAzwaSatamuttamam .
sarvvapApavinirmmu kto devIlokaM paraM vrajet ..
etezu sarvvapIWezu gacCed yAtrAviDAnataH .
santarpayecca pitrAdIn SrAdDAdIni viDAya ca ..
kuryyAcca mahatIM pUjAM BagavatyA viDAnataH .
kzamApayejjagadDAtrIM jagadambAM muhurmuhuH ..
kftakftyaM svamAtmAnaM jAnIyAjjanamejaya ! .
BakzyaBojyAdiBiH sarvvAn brAhmaRAn Bojaye-
ttataH ..
suvAsinIH kumArISca bawukAdIMstaTA nfpa ! .
tasmin kzetre sTitA ye tu cARqAlAdyA api
praBo ! ..
devIrUpAH smftAH sarvve pUjanIyAstato hi te .
pratigrahAdikaM sarvvaM tezu kzetrezu varjjayet ..
[Page3-156-c+ 52]
yaTASaktipuraScaryyAM kuryyAnmantrasya sattamaH .
mAyAbIjena deveSIM tattatpIWADivAsinIm ..
pUjayedaniSaM rAjan ! puraScaraRakfdBavet .
vittaSAWyaM na kurvvIta devIBaktiparo naraH ..
ya evaM kurute yAtrAM SrIdevyAH prItamAnasaH .
sahasrakalpaparyyantaM brahmaloke mahattare ..
vasanti pitarastasya so'pi devIpure taTA .
ante labDnA paraM jYAnaM Bavenmukto BavAmbuDeH ..”)
anyAni pIWAdIni kAlIpurARe 18 . 50 . 61
aDyAyezu drazwavyAni .. * .. pIWanyAsastu nyAsa-
Sabde drazwavyaH . pIWadevatApUjanaM nyAsakrameREva ..
<LEND>
