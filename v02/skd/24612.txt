<L>24612<pc>3-474-c<k1>BagnaM<k2>BagnaM
BagnaM¦, klI, (Bajyate Amarddyate viSlezyate iti .
BaYja + ktaH .) rogaviSezaH . aTa BagnADikAraH .
tatra Bagnasya BedamAha .
“BagnaM samAsAddviviDaM hutASa !
kARqe ca sanDAvapi tatra sanDO .
utpizwaviSlizwavivarttitAni
tiryyaggataM kziptamaDaSca zaqDA ..”
Bagnamatra BAvArTe ktapratyayastena BagnaM BaNgaH sa
cAtra viSlezo'BipretaH . tena BagnamatrAsTi-
viSlezalakzaRam . samAsAt saMkzepAt . hutASa !
he agniveSa ! . yataScarake'gniveSasya hutASeti
nAmAntaramuktam . kARqe sanDiparyyante eka-
KaRqe . asTisanDO dvayorasTnoH sanDAnasTAne .
tatra sanDO utpizwAdiBedEH zawprakAraM BagnaM
Bavati . svalpavaktavyatvena sanDiBagnasyAdO viva-
raRam . utpizwetyAdi . aDaH aDoBagnam .. * ..
sanDiBagnasya sAmAnyaM liNgamAha .
“prasAraRAkuYcanavarttanogrA-
ruksparSavidvezaRametaduktam .
sAmAnyataH sanDigatasya liNga-
mutpizwaMsanDeH SvayaTuH samantAt ..
viSezato rAtriBavA rujaSca
viSlizwake tO ca rujA ca nityam ..”
varttanaM parivarttanam .. * .. utpizwasya liNgamAha .
utpizwasanDeH utpizwaH dbAByAmasTiByAM pizwaH
sanDiryasya tasya . samantAt uBayaBAgadvayoH .
viSlizwamAha viSlizwa ityAdi . tO uBayataH
SoTO . rujA ca nityaM sadA rujADikA BavatI-
tyutpizwAdBedaH .. * .. vivarttitatiryyaggatAkziptADo-
gatAnAha .
[Page3-475-a+ 52]
“vivarttite pArSvarujaSca tIvrA-
stiryyaggate tIvrarujo Bavanti .
kzipte'tiSUlaM vizamaYca sakTnoH
kzipte tvaDo ruk viGawaSca sanDeH ..”
vivarttite sanDAvamukte . asTidbayoparivarttite
pArSvarujaH sanDisTitAsTiKaRqadbayapArSvayo
rujaH . tiryyaggate sanDigate . ekasminnasTni
sanDisTAnaM tyaktvA tiryyaggate kzipte sakTnoH
UrusanDyoH . ekasminnasTni parasyAsTna uparigate .
sakTnoH atiSUlaM tatra vizamaM kadAcidaDikaM
kadAcinnyUnam . aDaHkzipte sanDigate eka-
sminnasTni aGogate . ruk sanDerviGawaH viGa-
wanaYca .. * .. kARqaBagnamAha . BagnaYca kARqe
bahuDA prayAti viSezato nAmaBireva tulyam .
BagnaM kARqe kARqavizaye bahuDA bahuBiH prakArEH
prayAti . atra bahuviDatvaM dvAdaSaviDatvaM
bodDavyam . bahuviDasya kARqaBagnasya pfTak
lakzaRaM noktaM kintu kARqaMnAmaBireva tulyatvam .
karkawakAdinAmAnurUpameva lakzaRaM kintu
nAmaBireva bodDavyam .. * .. tAn prakArA-
nAha .
“kARqe tvataH karkawakASvakarRO
vicUrRitaM piccitamasTi Callitam .
kARqezu BagnaM hyatipAtitaYca
majjAgataM visPuwitaYca vakram ..”
CinnaM dbiDA dbAdaSaDA ca kARqe . ataH sanDi-
BagnAnantaraM kARqe kARqaBagne tadAha . karkawakaH
asTiviSlezapUrvvako maDye pronnataH pArSvayorava-
nataH karkawatulyarUpatvAt karkawaH . aSvakarRaH
aSvakarRavadvipulAsTinirgamAdaSvakarRaH . vicU-
rRitaM cUrRitamasTi tacca SabdasparSAByAM bodDavyam .
piccitamasTi niyantritaM bahuSoTam . CallitaM
viSlizwaM samyaksravam . kARqezu BagnaM kARqa-
Bagnam . yadyapi karkawakAdi sarvvameva kARqaBagnaM
taTApi iyaM kARqaBagnasaMjYAMviSizwA . atra
BagnaM BaNgaH truwiH tena sarvvaTA truwitaM pfTagBUtaM
tvaci sTitaM yatra kARqaM tatkARqaBagnam .
atipAtitaM aSezeRa CittvA pAtitamasTi .
majjAgataM asTyavayavo'sTimaDye praviSya majjAnaM
gatam . visPuwitaM stokavidIrRaM vakraM sTAnaM
tyaktvA kubjIBUtam . CinnaM dbiDA ekaM vidIrRaM
sat lagnaM aparaM vidIryya dviDABUtam . dvAdaSaDA
ca kARqe . kARqe ca BagnaM dvAdaSaDetyanvayaH .
taccoktameva karkawakAdi .. * .. kARqaBagnasya
sAmAnyaM lakzaRamAha .
“srastANgatA SoTarujAtivfdDiH
saMpIqyamAne BavatIha SabdaH .
sparSAsahaM spandanatodaSUlaM
sarvvAsvavasTAmu na SarmmalABaH ..”
Bagnasya kARqe Kalu cihnametat ..”
sparSAsahamiti kARqaBagnasya viSezaRaM spandanaM
nAqInAM sPuraRaM SUlaM SUleneva vyaTA . rujA
[Page3-475-b+ 52]
sAmAnyA pIqA . sarvvAsvavasTAsu SayanAsanA-
dizu .. kazwasADyamAha .
“alpASino'nAtmavato jantorvAtAtmakasya ca .
upadravErvA juzwasya BagnaM kfcCeRa siDyati ..”
anAtmavato rogapratIkAre yatnarahitasya .
vAtAtmakasya ca vAtaprakfteH . upadravEH jvarA-
DmAnamohamUtrapurIzasaNgAdiBiH .. * .. asADya-
mAha .
“BinnaM kapAlaM kawyAntu sanDimuktaM taTA
cyutam .
jaGanaM pratipizwaYca varjayettaccikitsakaH ..”
kapAlaM jAnunitambAMsagaRqatAluSaNKavaNkzaRaSiro
'sTIni kapAlAni taTA cyutaM taTA kziptam .
pratipizwaM utpizwam .. punarasADyamAha .
“asaMSlizwakapAlaYca lalAwe cUrRitaYca yat .
BagnaM gude stane pfzWe SaNKe mUrdDani varjjayet ..”
asaMSlizwakapAlamiti BagnaviSezaRam . stane
stanayorantare urasi . mUrdDani cUqasTAne .. * ..
aparamapyasADyamAha .
“samyaksaMhitamapyasTi durnyAsAdduzwabanDanAt .
saMkzoBAdvApi yadgacCedvikriyAM tacca varjjayet ..”
samyaksaMhitamapi samyagyojitamapi asTi
durnyAsAt duHsTApanAt saMnyastamapi duzwabanDanAt
subadDamapi saMkzoBAt aBiGAtAdinA saYcala-
nAt yadvikriyAM gacCet vikftaM Bavati tadvarjja-
yet .. asTiviSezeRa BagnaviSezamAha .
“taruRAsTIni namyante Bidyante nalakAni tu .
kapAlAni viBajyante sPuwanti rucakAni ca ..
taruRAsTIni GrARakarRAkzigudezu komalAsTIni
namyante vakrIBavanti . tenAtra vakratAlakzaRaM
Bagnam . nalakAni nalAdIni nAqIvat saranDrA-
RyasTiparvvARi Bidyante asTyantarAnupraveSAdvi-
dIryyante . kapAlAni jAnunitambAMsagaRqatAlu-
SaNKaSiro'sTIni viBajyante sPuwanti ruca-
kAni dantAH sPu wanti truwanti . asTIni
taruRAnalakakapAlarucakabalayaBedAt paYca-
viDAni . tatra rucakAni ceti . cakArAdbala-
yAnyapi truwantIti bodDavyam .
“pARyoH pArSvayuge pfzWe vakzojaWarapAyuzu .
pAdayorapi cAsTIni balayAni baBAzire ..”
aTa Bagnasya cikitsA .
“Bagne lepAya maYjizWAmaDukaYcAmbupezitam .
SataDOtaGftonmiSraM SAlipizwaYca lepanam ..”
lepAt pizwikalavaREramlIkA PalarasAByAM vA .
sadyo'BiGAtajanitA rAgarujA SvayaTavaH praSA-
myanti .
“saGftaYcAsTisaMhAraM lAkzAgoDUmamarjjunam .
sanDiBagne'sTisamBagne pibet kzIreRa vA punaH ..”
Gftena pibet kzIreRa vetyarTaH . asTisaMhAraH
haqasiMhAra iti loke .
“rasonAmaDulAkzAjyasitAkalkaM samaSnataH .
CinnaBinnavyutAsTnAYca sanDAnamacirAdBaveta ..”
[Page3-475-c+ 52]
“lAkzAsTisaMhft kakuBASvaganDA
cUrRIkftA nAgavalA puraSca .
saMBagnamuktAsTirujo nihanyA-
daNgAni kuryyAt kuliSopamAni ..”
asTisaMhft haqasiMhAra . lAkzAdiguggujuH ..
“mAMsaM mAMsarasaH kzIraM sarpiryUzaH kalAyajaH .
bfMhaRaYcAnnapAnaYca deyaM BagnAya jAnatA ..
lavaRaM kawukaM kzAraM madyaM mETunamAtapam .
rUkzamannaM SramaYcApi BagnaH seveta na kvacit ..”
iti BAvaprakASe BagnADikAraH ..
(aTAsya nidAnaM yaTA . patanapIqanaprahArA-
kzepaRavyAlamfgadaSanapraBftiBiraBiGAtaviSezE-
ranekaviDamasTnAM BaNgamupadiSanti tattu BaNgajAta-
manusAryyamARaM dviviDamevotpadyate sanDimuktaM
kARqaBagnaYca .. iti suSrute nidAnasTAne paYca-
daSe'DyAye ..
aTa BagnacikitsA .
“BagnAsTiYca naraM dfzwvA tasya vakzyAmi Beza-
jam .
maRibanDe kUrpare ca jAnO Bagne kawO taTA ..
pfzWavaMSe viBagne ca sADyAnyetAni sattama ! .
grIvAdeSe cendravastO rohiRyAM kUrparAdaDaH ..
skanDakUrparamaDye ca taTA ca trikamaDyataH .
urasi kroqake cEva viBagnaM tadasADyakam ..
viBagnaYca naraM dfzwvA veRuKaRqena banDayet .
mrakzayennavanItenEraRqapatrESca vezwayet ..
uzRAmBasA secayecca bastreRa mfdu banDayet .
DavArjju nakadambAnAM balkalaM kAYjikena tu ..
pizwrA hitaH pralepaSca tena sOKyaM prajAyate .
svedayettAni cozRena AvAsaM kArayet punaH ..
evaM kriyA samApattO tato banDaM vimocayet .
ekAhAntarite nApi pUrvvavattat prabanDayet ..
yAvadgranTiM na baDnAti tAvanna snApayennaram ..
iti hArIte cikitsitasTAne . 56 aH ..
aTa paTyaviDiH .
“SItAmbusecanaM paNkapradeho banDanakriyA .
SAlipriyaNgugoDUmA yUzo mudgasatIlayoH ..
navanItaM GftaM kzIraM tElaM mAzaraso maDu .
pawolaM laSunaM Sigru pattUro bAlamUlakam ..
drAkzA DAtrI vajravallI lAkzA yaccApi vfMhaRam .
tatsarvvaM BizajA nityaM deyaM BagnAya jAnatA ..”
aTAtrApaTyaviDiH .
“lavaRaM kawukaM kzAramamlaM mETunamAtapam .
vyAyAmaYca na seveta Bagno rUkzAnnameva ca ..”
ityAyurvvedapaTyApaTyagranTasya BagnADikAre ..)
<LEND>
