<L>33454<pc>4-457-c<k1>vizRutElaM<k2>vizRutElaM
vizRutElaM¦, klI, (vizRunAmakaM tElam .) aSvinI-
kumArakftapakvatElaviSezaH . yaTA, --
“snAnIyaM vizRutElaYca svarvvEdyena vinirmmitam ..”
iti brahmavEvartte gaRapatiKaRqe 13 aDyAyaH .. * ..
aTa svalpavizRutElam .
“SAlaparRIpfSniparRIvalAgorakzataRqulAH .
eraRqasya ca mUlAni bfhatyoH pUtikasya ca ..
SatAvarI sahacaraM pacedetEH palonmitEH .
tElaprasTaM payo dattvA gavyaM vAjaM caturguRam ..
asya tElasya pakvasya SfRu vIryyamataH param .
vAtArttA naranAgASca pItvA dfQatanutvacaH ..
hftpArSvaSUle vAtAse galagaRqe'rddite kzaye .
SarkarASmaripARqutvakAmalArdDAvaBedake ..
[Page4-458-a+ 57]
kzIRendriye'ntravfdDO ca jarAjarjjarite hitam .
strIRAmSvatarIRAYca garBasTitikaraM param ..
etadaNgavaraM tElaM vizRunA parikIrttitam ..”
taRqulaH gorakzataRqulaH . bfhatyorbfhatIkaRwa-
kAryyoH . pUtiko nAwAkaraYjaH . sahacaro
JiRwI . atra kvATAntarABAvAt kzIrasya
caturguRaM jalaM kaSciddadAti .
“svarasakzIramANgalyEH pAko yatreritaH kvacit .
jalaM caturguRaM tatra vIryyADAnArTamArapet ..”
iti pariBAzAbalAt ..
kvaciditi pAWAt kvATAntararahite kevala-
kzIrAdisahitatElAdipAke jYAtavyaM na tu sarvvatra .
“elAcandanakuNkumAgurumurAkakkolamAMsISawI-
SrIvAsaSCadagranTiparRaSaSaBftkzORIDvajoSI-
rakam .
kastUrinaKapUtiSElajalamuNmeTIlavaNgAdikaM
gagDadravyamidaM pradeyamaKilaM SrIvizRutElAdizu ..”
aTa bfhadvizRutElam .
“jalaDaramaSvaganDAjIvakarzaBakO SawI .
kAkolI kzIrakAlolI jIvantI maDuyazwikA ..
maDUrikA devadAru padmakAzWaYca sEnDavam .
mAMsI cElA tvacaM kuzWaM raktacandanaSElajam ..
maYjizWA mfganABiSca SvetacandanakuNkumam .
parRI kunduru KowiSca granTikaYca naKI taTA ..
etezAM palikErBAgEstElasyApi taTAQakam .
SatAvarIrasasamaM dugDaYcApi samaM Bavet ..
vizRutElavaraM SrezWaM sarvvavAtavikAranut .
UrdDvavAte hyaDovAte aNgavigraha eva ca ..
SiromaDyagatA ye ca manyA stamBe galagrahe .
yasya Suzyati cEkANgaM gatiryasya ca vihvalA ..
ye vAtapraBavA rogA ye ca pittasamudBavAH .
sarvvAMstAnnASayatyASu sUryyastama ivoditaH ..”
iti BEzajyaratnAvalI ..
<LEND>
