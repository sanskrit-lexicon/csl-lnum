<L>30306<pc>4-212-c<k1>laSunaM<k2>laSunaM
laSunaM¦, klI, (aSyate Bujyate iti . aS +
“aSerlaSa ca .” uRA0 3 . 57 iti unan .
laSAdeSaSca DAtoH .) rasunaH . tatparyyAyaH .
mahOzaDam 2 gfYjanaH 3 arizwaH 4 mahA-
kandaH 5 rasonakaH 6 . ityamaraH .. rasonaH 7
mlecCakandaH 8 BUtaGnaH 9 ugraganDaH 10 . asya
guRAH . amlarasena Unatvam . gurutvam .
uzRatvam . kaPavAtanASitvam . aSucitvam .
krimihfdrogaSoPaGnatvam . rasAyanatvaYca . iti
rAjanirGaRwaH .. * .. api ca .
“laSunastu rasonaH syAdugraganDo mahOzaDam .
arizwo mlecCakandaSca yavanezwo rasonakaH ..
yadAmftaM vEnateyo jahAra surasattamAt .
tadA tato'patadvinduH surasono'patadBuvi ..
paYcaBiSca rasEryukto rasenAmlena varjjitaH .
tasmAdrasona ityukto dravyARAM guRavediBiH ..
kawukaScApi mUlezu tiktaH patrezu saMsTitaH .
nAle kazAya uddizwo nAlAgre lavaRaH smftaH ..
bIje tu maDuraH prokto rasastadguRavediBiH .
rasono bfMhaRo vfzyo snigDozRaH pAcanaH
saraH ..
rase pAke ca kawukastIkzRo maDurako mataH .
BagnasanDAnakft kaRWyo guruH pittAsravfdDidaH .
balavarRakaro meDAhito netryo rasAyanaH ..
hfdrogajIrRajvarakukziSUlaM
vibanDagulmArucikAsaSoPAn .
durnAmakuzWAnalasAdajantu-
samIraRaSvAsakaPAMSca hanti ..
[Page4-213-a+ 52]
madyaM mAMsaM taTAmlaYca hitaM laSunasevinAm ..
vyAyAmamAtapaM rozamatinIraM payo guqam .
rasonamaSnan puruzastyajedetannirantaram ..”
iti BAvaprakASaH .. * ..
anyacca .
“laSunaH kzAramaDuraH kaRWyo vfzyo guruH saraH .
BagnasanDAnakfdbalyo raktapittapradUzaRaH ..”
iti rAjavallaBaH ..
(taTAcAsya guRAdivizayo yaTA, --
“kawvamlavIryyo laSuno hitaSca
snigDo guruH svAduraso'Ta balyaH .
vfdDasya meDAsvaravarRacakzu-
rBagnAsTisanDAnakaraH sutIkzaRaH ..
hfdrogajIrRajvarakukziSUla-
pramehahikkArucigulmaSoPAn .
durnAmakuzWAnalamAndyajantu-
samIraRaM SvAsakaPAnnihanti ..”
iti hArIte kalpasTAne tftIyADyAye ..
“SItavAtahimadagDatanUnAM
stabDaBugnakuwilavyaTitAsTnAm .
Bezajasya pavanopahatAnAM
vakzyate viDirato laSunasya ..”
“SIlayellaSunaM SIte vasante'pi kaPolvaRaH .
Ganodaye'pi vAtArttaH sadA vA grIzmalIlayA ..”
iti vAgBawe uttarasTAne 39 aDyAyaH ..
“krimikuzWakilAsaGno vAtaGno gulmanASanaH .
snigDaScozRaSca vfzyaSca laSunaH kawuko guruH ..”
iti carake sUtrasTAne 27 aDyAyaH ..)
<LEND>
