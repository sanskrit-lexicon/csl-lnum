<L>4839<pc>1-244-c<k1>unmAdaH<k2>unmAdaH
unmAdaH¦, puM, (ut + mad + GaY . (mahAdevaH .
yaTA mahABArate . mahAdevasahasranAmakaTane 13
17 . 69 .. “unmAdo madanaH kAmo hyaSvatTo'rTa-
karI yaSaH” .) vAtikarogaviSezaH . tatparyyAyaH .
cittaviBramaH 2 . ityamaraH .. matiBraMSaH 3 unmanAH
4 . iti rAjanirGaRwaH .. (cittaviplavaH 52 . 234 .
iti hemacandraH ..) mAnasarogaviSezaH .
tasyOzaDaM yaTA, --
“vacA trikawukaYcEva karaYjaM devadAru ca .
maYcizWA triPalA SvetA SirIzo rajanIdvayam ..
priyaNgunimbatrikawu gomUtreRAvaGarzitam .
nasyamAlepanaYcEva snAnamudvarttanam taTA ..
apasmAravizonmAdaSozAlakzmIjvarApaham .
BUteByaSca BayaM hanti rAjadvAre ca SAsanam” ..
iti gAruqe 199 aDyAyaH .. * .. aTa unmAdA-
DikAraH .. tatra unmAdasya niruktimAha .
“madayantyudDatA dozA yasmAdunmArgamAsTitAH .
mAnaso'yamato vyADirunmAda iti kIrttitaH” ..
ayamaryaH . yasmAdDetorudDatAH pravfdDA dozAH
unmArgamAsTitAH madayanti cittaM vikzipantya-
smin . ato'yamunmAda iti kIrttitaH . saH
unmAdaH mAnaso vyADiH manovEkftyakaraRAt .. * ..
tasyEvAvasTABedena nAmAntaramAha . sa cApravfdDa-
staruRo madasaMjYAM biBartti ca . sa unmAdastaruRo
navInaH .. * .. unmAdasya viprakfzwanidAnamAha .
“virudDaduzwASuciBojanAni
praDarzaRaM devagurudvijAnAm .
unmAdaheturBayaharzapUrvvo
mano'BiGAto vizamASca cezwAH ..”
duzwaM DattaravIjAdisahitam . aSuci rajasvalAdi-
[Page1-245-a+ 52]
spfzwam . praDarzaRamaBiBavaH . vizamASca cezwAH
balavadvigrahAdayaH .. * .. sannikfzwaM nidAnamAha .
“ekEkaSaH sarvvaSaSca dozEratyarTamucCritEH .
mAnasena ca duHKena sa paYcaviDa ucyate ..
vizAdBavati zazWaSca yaTAsvaM tatra Bazajam” .. * ..
tasya samprAptimAha .
“tEralpasattvasya malAH praduzwAH
budDernivAsaM hfdayaM pradUzya .
srotAMsyaDizWAya manovahAni
pramohayantyASu narasya cetaH” ..
alpasattvasya alpasattvaguRasya . malA vAtAdayaH .
budDernivAsaM hfdayaM pradUzyeti . etenASrayasya duzwyA
tadASritAyA budDerapi duzwiruktA . manovahAni
srotAMsi hfdayASritAni daSa . etAni viSe-
zato bodDavyAni . yataScarakeRa sakalaSarIra-
srotAMsyeva mano'DizWAnatvenoktAni . pramohayanti
vikftaM kurvvanti .. * ..
unmAdasya sAmAnyaM rUpamAha .
“DIviBramaH sattvapariplavaSca
paryyAkulA dfzwiraDIratA ca .
abadDavAktvaM hfdayaYca SUnyaM
sAmAnyamunmAdagadasya liNgam” ..
DIviBramaH SuktikAyAM rajatajYAnam . sattvapariplavaH
sattvaM manastasya cAYcalyam . abadDavAktvaM asamba-
dDaBAzitvam . SUnyaM smftiSUnyam .. * ..
vAtikonmAdasya nidAnapUrvvikAM samprAptimAha .
rUkzAlpaSItAnnavirekaDAtu-
kzayopavAsEranilo'tivfdDaH .
cintAtiduzwaM hfdayaM pradUzya
budDiM smftiM vApyupahanti SIGram” ..
pradUzya prakarzeRa dUzayitvA .. * ..
tasyEva rUpamAha .
“asTAnahAsyasmftinftyagIta-
vAgaNgavikzepaRarodanAni .
pAruzyakArSyAruRavarRatASca
jIrRe balaYcAnilajasya rUpam” ..
asTAne anavasare . hAsyAdIni rodanAntAni .
jIrRe AhAre . balaM vyADeH .. * ..
pEttikasya nidAnapUrvvikAM samprAptimAha .
“ajIrRakawvamlavidAhyaSItE-
rBAjyEScitaM pittamudIrRavegam .
unmAdamatyugramanAtmakasya
hfdi sTitaM pUrvvavadASu kuryyAt” ..
hfdi sTitaM pittaM citaM saYcitam . punaH ajIrRa-
kawvamlavidAhyaSItErBojyErudIrRavegaM sat unmAdaM
kuryyAt pUrvvavat hfdayaM pradUzya ityarTaH .. * ..
tasya rUpamAha .
“amarzasaMramBavinagnaBAvAH
santarjanABidravaROzRyacozAH .
pracCAyaSItAnnajalABilAzaH
potAvaBAH pittakftasya liNgam” ..
amarzo'sahizRutA . saMramBaH AraBawI Aqambara-
[Page1-245-b+ 52]
iti yAvat . santarjanaM paratrAsanam . aBidravaRaM
palAyanam . OzRyaM gAtre . cozo dAhaviSezaH .
pracCAya ityAdi CAyAyAM SItayorannajalayoraBi-
lAzaH .. * ..
SlEzmikasya nidAnapUrvvikAM samprAptimAha .
“sampUraRErmandavicezwitasya
sozmA kaPo marmmaRi saMpravfdDaH .
budDiM smftiM vApyupahanti cittaM
pramohayan saMjanayedvikAram” ..
saMpUraRErBojanAdiBiH . mandavicezwitasya vyAyAma-
rahitasya . sozmA kaPa iti kaPo'pyunmAdaM kari-
zyan pittaM sahAyamapekzate vyADisvaBAvAt .
marmmaRi atra marmmaSabdena hfdayamucyate . vikAra-
munmAdarUpam .. * ..
tasya rUpamAha .
“vAkcezwitaM mandamarocakaSca
nArIviviktapriyatA ca nidrA .
CardiSca lAlA ca balaYca Bukte
naKAdiSOklyaYca kaPAtmake syAt” ..
vAkcezwitaM mandaM vacanamalpam . nArIvivikta-
priyatA nArIpriyatA vijanapriyatA ca . Bukte sati
balaM vyADeH .. * ..
sAnnipAtikasya nidAnapUrvvakaM lakzaRamAha .
“yaH sannipAtapraBavo'tiGoraH
sarvvEH samastEH sa tu hetuBiH syAt .
sarvvARi rUpARi biBartti tAdf-
gvirudDaBEzajyaviDirvvivarjyaH” ..
sa sAnnipAtika unmAdaH . sannipAtagrahaRenEva
sarvvAtmakatvaM labDam . punaH sarvvEriti yatkftaM tadra-
jastamaHprApaRArTam . tena rajastamomilitEri-
tyarTaH . tena vAtAdayo rajastamoBirmanodozErmmi-
litAH . samastESca nidAnEH kupitA unmAdaM jana-
yanti . sarvvErhetuBiH samastErmmilitEH syAt . yato-
'nyo vyADiH sarvvErhetuBirmilitEreva BavatIti
niyamo nAsti . ayantu vyADipraBAvAt sarvvErhetu-
BirmmilitEH syAt . tAdfgunmAdaH virudDaBEza-
jyaviDiH . virudDaBEzajyaviDiriti ko'rTaH . tri-
dozaje pratyekaM vAtAdipratyanIkA kAryyA . sA ca
parasparAviroDinI tridozaM hanti kiYcideva
dravyamAmalakAdi taccAtrAyOgikam . ataeva vi-
varjyaH na cikitsya ityarTaH .. * ..
manoduHKajasya viprakfzwaM nidAnamAha .
“cOrErnarendrapuruzErariBistaTAnyE-
rvitrAsitasya DanabAnDavasaMkzayAdvA .
gAQaM kzate manasi ca priyayA riraMso-
rjAyeta cotkawataro manaso vikAraH” ..
anyErhiMsrAdiBiH . gAQamatiSayena . kzate aBi-
hate . priyayA prAptumaSakyayA riraMsoH puruzasya
vikAraH unmAdarUpaH .. * ..
tasya rUpamAha .
“citraM bravIti ca mano'nugataM visaMjYo
gAyatyaTo hasati roditi cAtimUQaH” .
[Page1-245-c+ 52]
citramAScaryyaM . mano'nugataM gopyamapi . visaMjYo
virudDajYAnaH . atIvamUQaH atIvajYAnaSUnyaH . atra
vikalpo bodDavyaH .. * ..
vizajasya rUpamAha .
“raktekzaRo hatabalendriyaBAH sudInaH
SyAvAnano vizakfte tu Bavet parAsuH” .
parAsuH mftaH .. * ..
arizwamAha .
“avANmuKastUnmuKo vA kzIRamAMsabalo naraH .
jAgarUko hyasandehamunmAdena vinaSyati” .. * ..
aTa devAdikftasyonmAdasya sAmAnyaM lakzaRamAha.
“amaryavAgvikramavIryyacezwo
jYAnAdivijYAnabalAdiyuktaH .
prakopakAlo niyataSca yasya
devAdijanmA sa manovikAraH” ..
amartyavAgvikramavIryyacezwaH na martyasyeva manuzyasyeva
vAgAdayo yatra saH . vikramaH parAkramaH . vIryyaM
SOryyam . jYAnAdivijYAnabalAdiyuktaH . jYAnaM
budDiH . Adizadena tadBedA meDA-vicAraRA-smftyA-
dayo gfhyante . vijYAnaM SilpAdivizayakaM jYAnam .
cezwA pAwavam . AdipadenABimAnAdi gfhyate .
niyataH vakzyamARatiTyAdiBiH . manovikAra u-
nmAdaH .. * ..
tatra devAvizwasya lakzaRamAha .
“santuzwaH SuciratidivyamAlyaganDo
nistandro'vitaTasaMskftapraBAzI .
tejasvI sTiranayano varapradAtA
brahmaRyo Bavati naraH sa devajuzwaH” ..
atidivyamAlyaganDaH atiSayo divyamAlyasyeva
ganDo yasya saH . nistandraH nidrArahitaH . avitaTaM
satyam . brahmaRyaH brAhmaRaBaktaH .. * ..
dEtyAvizwamAha .
“saMsvedI dvijagurudevadozavaktA
jihmAkzo vigataBayo vimArgadfzwiH .
santuzwo Bavati na cAnnapAnajAtE-
rduzwAtmA Bavati sa devaSatrujuzwaH” ..
vimArgawwazwiH kumArgarataH . duzwAtmA duzwasvaBAvaH .
ganDarvvAvizwamAha .
“hfzwAtmA pulinavanAntaropasevI
svAcAraH priyaparigItaganDamAlyaH .
nftyan vE prahasati cAru cAlpaSabdaM
ganDarvvagrahaparipIqito manuzyaH” ..
hfzwAtmA hfzwajIvAtmA . pulinaMtoyotTitaM tawam .
vanAntaraM vanamaDyam . tayoH sevI . svAcAraH
aninditAcAraH . priyARi pari samantato BAvena
gItaganDamAlyAni yasya sa taTA . cArucAlpa-
Sabdamiti hasanakriyAyA viSezaRam .. * ..
yakzAvizwamAha .
“tAmrAkzaH priyatanuraktavastraDArI
gamBIro'dButagatiralpavAk sahizRuH .
tejasvI vadati ca kiM dadAmi kasmE
yo yakzagrahaparipIqito manuzyaH” .. * ..
[Page1-246-a+ 52]
pitrAvizwamAha .
“pretAnAM sa diSati saMstarezu piRqAn
SAntAtmA jalamapi vApasavyavastraH .
mAMsekzutilaguqapAyasABikAma-
stadBakto Bavati pitfgrahABijuzwaH” ..
pretAnAM mftAnAM pitaRAm . diSati dadAti .
apasavyavastraH dakziRaskanDaDftottarIyaH .. * ..
nAgAvizwamAha .
“yastUrvvyAM prasarati sarpavat kadAcit
sfkvaRyO muhurapi jihvayAvaleQi .
kroDAlurGftamaDudugDapAyasepsu-
rvijYeyaH sa Kalu BujaNgamena juzwaH” ..
prasarati sarpavat urasA calati . sfkvaRyO ozWa-
prAntO .. * ..
rAkzasAvizwamAha .
“mAMsAsfgviviDasurAvikAralipsu-
rnirlajjo BfSamatinizWuro'tiSUraH .
kroDAlurvipulabalo niSAvicArI
SOcadviw Bavati sa rAkzasErgfhItaH” ..
atinizWuro'tinirdayaH .. * ..
brahmarAkzasAvizwamAha .
“devavipragurudvezI vedavedANgavicCuciH .
AtmapIqAkaro'hiMsro brahyarAkzasasevitaH” ..
ahiMsraH ahiMsASIlaH .. * ..
piSAcAvizwamAha .
“udvastraH kfSaparuzo virudDaBAzI
durganDo BfSamaSucistaTAtilolaH .
bahvASI vijanavanAntaropasevI
vyAcezwan Bramati rudan piSAcajuzwaH” ..
udvastraH nagnaH . digambara iti videhavacanAt .
kfSo nirmAMsaH . paruzo rUkzaH . atilolaH sarvva-
smin annapAne lolupaH . vyAcezwan virudDamAce-
zwan . grahA hiMsA krIqA pUjArTaM gfqRanti . ata-
evoktam .
“aSuciM BinnamaryyAdaM kzataM vA yadi vAkzatam .
hiMsyurhiMsAvihArArTaM satkArArTamaTApi vA” .. * ..
tatra hiMsArTaM gfhItasya lakzaRamAha .
“sTUlAkzo drutamawanaH saPenavAmI
nidrAluH patati ca kampate ca yo'ti .
yaScAdridviradanagAdivicyutaH syAt
so'sADyo Bavati taTA trayodaSe'bde ..”
yaScAdrItyAdi yaH parbbatAdipatitaH san grahErgfhyata-
ityarTaH . AdirSabdena BittiprAsAdAdayo gfhyante .
trayodaSe'bde sarvva eva devAdigfhIto'sADyaH .. * ..
devAdInAmAveSasamayamAha .
“devagrahAH pOrRamAmyAmasurAH sanDyayorapi .
ganDarvvAH prAyaSo'zwamyAM yakzaSca pratipadyapi ..
pitaraH kfzRapakze ca paYcamyAmapi coragAH .
rakzaHpiSAcA rAtrO ca caturddaSyAM viSanti hi” ..
kfzRapakze amAyAm . prAyaSaHpadAdanyatrApi .
tiTyamiDAnaprayojanaM lakzaRArTaM tatra tiTO bali-
dAnArTaYca .. * .. nanu yadi devAdayo viSanti tadA
[Page1-246-b+ 52]
viSantaste dfSyante kaTaM netyata Aha .
“darpaRAdIn yaTA CAyA SItozRaM prARino yaTA .
svamaRiM BAskarArcciSca yaTA dehaYca dehaDfk ..
viSanti na ca dfSyante grahAstadvacCarIriRAm” .
darpaRAdItyAdiSabdenAnyadapi nirmmaladravadravyaM gf-
hyate . CAyA prativimbam . svamaRiM sUryyamaRim .
dehaDfk jIvAtmA .. * .. * ..
aTonmAdasya cikitsA .
“vAtike snehapAnaM prAk virekaH pittasamBave .
kaPaje vamanaM kAryyaM paro vastyAdikakramaH
yaccopadekzyate kiYcidapasmAre cikitsitam .
unmAde tacca karttavyaM sAmAnyAddozadUzyayoH ..
jalAdidrumaSEleByo vizameByaSca taM sadA .
rakzedunmAdinaM yatnAt sadyaH prARaharA hi te” ..
te jalAdayaH .. * ..
“brAhmIkuzmARqIPalazaqgranTAH SaNKapuzpikAsvarasAH .
dfzwA unmAdahftaH pfTagete kuzWamaDumiSrAH” ..
atra brAhmIti padaM brAhmIsvarasaparam . kuzmARqI-
PalaM tadvIjaparam . zaqgranTe tu yaTASrutArTameva .
tenAyamarTaH . varaBIkarasatorA 4 kUwakacUrRa-
mAsA 2 maDumAsA 8 peyaH . ityeko yogaH ..
kohaRqake vIjakacUrRamAsA 2 kUwakacUrRamAsA 2
maDunA saMnIyAvalehyam . dvitIyo yogaH . mahA-
BarIvacakacUrRamAsA 2 kUwakacUrRamAsA 2 maDu
nAvalehyam . tftIyo yogaH .. SaNKapuzpIsvarasa-
torA 4 kUwakacUrRamAsA 2 maDumAsA 8 peyaH .
caturTayogaH .. * ..
“sidDArTako hiNgu vacAkaraYjO devadAru ca .
maYjizWA triPalA SvetA kawaBItvak kawutrikam ..
samAMSAni priyaNguSca SirIzo rajanIdvayam .
vastamUtreRa pizwo'yamagadaH pAnamaYjanam ..
nasyamAlepanaYcEva snAnamudvartanaM taTA .
apasmAravizonmAdakftyAlakzmIjvarApaham ..
BUteByaSca BayaM hanti rAjadvAre ca Sasyate .
sarpiretena saMsidDaM sagomUtraM taTArTakft” ..
sidDArTakAdi .. * ..
“brUyAdizwavinASaYca darSayedadmutAni ca .
badDaM sarzapatElAktaM rakzeduttAnamAtape ..
kapikacCUTavA taptErlohatElajalEH spfSet .
kaSABistAqayettaM vA subadDaM vijane gfhe ..
sarpeRodDatadattena daMSEH siMhErgajESca taM .
trAsayecCastrahastESca SatruBistaskarEstaTA ..
aTavA rAjapuruzA vahirnItvA susaMyatam .
trAsayeyurbbaDErenaM tarjjayanto nfpAjYayA ..
dehaduHKaBayeByo hi yataH prARaBayaM mahat .
tatastasya SamaM yAti sarvvato viplutaM manaH ..
izwadravyavinASena mano yasyABihanyate .
tasya tatsadfSaprAptyA sAntvASvAsEH SamaM nayet .. * ..
tryuzaRaM hiNgu lavaRaM vacA kadukarohiRI .
SirIzasya karaYjasya vIjaM gOrASca sarzapAH ..
gomUtrapizwEreBistu varttirnetrAYjane hitA .
hantyunmAdamapasmAraM taTA cAturTakaM jvaram” ..
[Page1-246-c+ 52]
tryuzaRAdyaYjanam .. * ..
“kuzWASvaganDe lavaRAjamode
dve jIrake trIRi kadUni pAWA .
maNgalyapuzpI ca samAnyamUni
sarvvEH samAnAYca vacAM vicUrRya ..
brAhmIrasenAKilameva BAvyaM
vAratrayaM SuzkamidaM hi cUrRam .
akzapramARaM maDunA Gftena
lihyAnnaraH sapta dinAni yAvat ..
sArasvatamidaM cUrRaM brahmaRA nirmmitaM purA .
hitAya sarvvalokAnAM durmmeDAnAM vicetasAm ..
etasyAByAsataH puMsAM budDirmmeDA GftiH smftiH .
sampattiH kavitASaktiH pravardDetottarottaram” ..
maNgalyapuzpI SaNKadUlI iti loke . sArasvataM
cUrRam .. * ..
“viSvAjamodarajanIdvayasEnDavogrA-
zazwyAhvakuzWamagaDodBavajIrakARAm .
cUrRaM praBAtasamaye lihataH sasarpi-
rvAgdevatA nivasati svayameva vaktre” ..
viSvAdyaM cUrRam .. * ..
“kvATye vicUrRite kziptvA tatzoqaSaguRaM jalam .
pAdaSezaM prakarttazyameza kvATaviDiH smftaH ..
daSamUlI taTA rAsnA vAtAristrivftA balA .
mUrvvA SatAvarI ceti kvATyEstu kuqavEH pfTak ..
kfte kvATe GftaM prasTadvayaM mfdvagninA pacet .
kalkIkftErvakzyamARadravyEH mamyak punaH pacet ..
viSAlA triPalA kOntI devadArvvelavAlukam .
sTirAnantA rajanyO dve priyaNguH sArivAdvayam ..
nIlotpalElAmaYjizWAdantIdAqimakeSaram .
viqaNgaM hyagnipatrI ca kuzWaM candanapadmake ..
tAlIsapatraM vfhatI mAlatIkusumaM navam .
azwAviMSatiBiH kalkEretEH karzamitEH pfTak ..
caturguRaM jalaM dattvA pizwEstadvipacedGftam .
mahAcEtasanAmedaM sarvvacetovikArahft ..
apasmAre mahonmAde mande'gnO jvarakAsayoH .
vAtarakte pratiSyAye Soze kArSye tftIyake ..
mUtrakfcCre kawISUle visarpABihatezu ca .
pARqvAmaye taTA kaRqvAM vize mehe gare'pi ca ..
devAdihatacittAnAM gadgadAnAmacetasAm .
SastaM strIRAYca banDyAnAM DanyamAyurbalapradam ..
alakzmIpAparakzoGnaM sarvvagrahanivAraRam .
hanti BramaM madaM mUrcCAM meDAsmftimatipradam” ..
agnipatrI agnivatIti loke agiyA iti ca .
mahAcEtasaM Gftam .. * ..
aTa devAdyAvizwAnAM cikitsA .
“pUjAbalyupahArezwihomamantrAYjanAdiBiH .
jayedAgantumunmAdaM yaTAviDi SucirBizak ..
kfzRAmaricasinDUtTamaDugorocanAkftam .
aYjanaM sarvvadevAdikftonmAdaharaM param” ..
kfzRAdyaYjanam .. * ..
“fkzajambukalomAni SallakI lasunaM taTA .
hiNgu mUtraYca vastasya DUpamasya prayojayet ..
[Page1-247-a+ 52]
etena SAmyati kzipraM balavAnapi yo grahaH” .
fkzalomAdiDUpaH .. * ..
“kalyARakaYca yuYjIta mahadvA cEtasaM Gftam .
tElaM nArAyaRaM cATa mahAnArAyaRaM taTA ..
fte piSAcAdanyezu pratikUlaM na cAcaret .
rogiRaM BizajaM yatte krudDA hanyurmmahOjasaH” ..
ityunmAdADikAraH . iti BAvaprakASaH ..
(Atreya uvAca ..
“ayaM mAnasako vyADirunmAda iti kIrttitaH .
pramattA UrdDvagA dozA UrdDvaM gacCantyamArgatAm ..
unmAdo nAma dozo'yaM kazwasADyo BizagvarEH .
so'pi pfTagviDErdozErdvandvajo'nyaH prakIrttitaH .
aTAnyaH sannipAtena vizAdBavati cAparaH ..
aSucivipaTaSUnyAgArake'raRyamaDye
saBayagahanavITIdevatAgArake ca .
aTa kaTamapi BItyA SaNkayA KinnacetaH-
kzuBitamanasamArgatyAjyamunmArgayeti ..
cintAvyaTAsuBayaharzavimarzaloBAt
devAtiTidvijanarendragurorvimAnAt .
premADikAdyuvajanAdapi viprayogAt
unmAdahetu ca nfRAM kaTitaM varizWEH ..
tana gAyati vA rOti virUpaM paWate yadA .
lolayecCarddate vApi kampate hasate taTA ..
DAvate hanane cEva taTA jihvA vinaSyati .
naro vA Bramate'tyarTaM paSyedGanamaTAturaH ..
tasyApasmArakaM karmma karttavyaM BizajAMvarEH .
viSezeRa BUtavidyAM maDye vakzyAmi cAgrataH” ..
iti maharzyAtreyaBAzite hArItottare tfyIya-
sTAne unmAdanidAnanAmA viMSo'DyAyaH ..
asya samprAptisahita-nidAnalakzaRa-cikitsitA-
nyAha vABawaH ..
“unmAdAH zaw pfTagdozanicayADivizodBavAH .
unmAdonAma manaso dozErunmArgagErmadaH ..
SArIramAnasErduzwErahitAdatra pAnataH .
vikftAsAtmyasamalAdvizamAdupayogataH ..
vizamasyAlpasattvasya vyADivegasamudgamAt .
kzIRasya cezwAvEzamyAt pUjyapUjAvyatikramAt ..
ADiBiScicaviBraMSAdvizeRopavizeRa ca .
eBirvihInasattvasya hfdi dozAH pradUzitAH ..
Diyo viDAya kAluzyaM hatvA mArgAn manIvahAn
unmAdaM kurvvate tena DIvijYAnasmftiBramAt ..
deho duHKasuKaBrazwo, BrazwasAraTivadraTaH .
BramatyacintitAramBam” --
vAtAdiBedena lakzaRaM yaTA ..
“tatra vAtAt kfSANgatA ..
asTAne rodanAkroSahasitasmitanarttanam .
gItavAditravAgaNgavikzepAsPowanAni ca ..
asAmnA veRuvIRAdiSabdAnukaraRaM muhuH .
AsyAt PenAgamo'jasvamawanaM bahuBAzitA ..
alaNkAro'nalaNkArErayAnErgamanodyamaH .
gfdDiraByavahAryyezu tallABe vAvamAnatA ..
utpiRqitAruRAkzitvaM jIrRe cAnne gadodBavaH .. 1 ..
[Page1-247-b+ 52]
pittAt santarjjanaM kroDo muzwilozwrAdyaBidravaH .
SItacCAyodakAkANkzA nagnatvaM pItavarRatA .
asatyajvalanajvAlAtArakAdIpadarSanam .. 2 ..
kaPAdarocakaSCarddiralpehAhAravAkyatA .
strIkAmatA rahaH prItirlAlAsiNGARakaSrutiH ..
bEBatsyaM SOcavidvezo nidrASvayaTurAnane .
unmAdo balavAn rAtrO BuktamAtre ca jAyate .. 3 ..
sarvvAyatanasaMsTAnasannipAte tadAtmakam .
unmAdaM dAruRaM vidyAt taM Bizak parivarjjayet .. 4 ..
DanakAntAdinASena duHsahenABizaNgavAn .
pARqurdIno muhurmuhyan hAheti paridevate ..
rodityakasmAn mriyate tadguRAn bahu manyate .
SokaklizwamanA DyAyan jAgarUko vicezwate .. 5 ..
vizeRa SyAvavadano nazWacCAyAbalendriyaH .
vegAntare'pi saMBrAnto rakzAkzastaM vivarjayet” .. 6 ..
cikitsA yaTA ..
“aTAnilaja unmAde snehapAnaM prayojayet .
pUrvvamAvftamArge tu sasnehaM mfduSoDanam ..
kaPapittaBave'pyAdO vamanaM savirecanam .
taTAsya SudDadehasya prasAdaM laBate manaH ..
itTamapyanuvfttO tu tIkzRaM lAvaRamaYjanam .
harzaRASvAsanottrAsaBayatAqanatarjjanam ..
aByaNgodvarttanAlepaDUmAn pAnaYca sarpizaH .
yuYjyAttAni hi SudDasya nayanti prakftiM manaH” .. * ..
“dvO prasTO svarasAdbrahmyA GftaprasTaYca sADitam ..
vyozaSyAmAtrivfddantISaNKapuzpInfpadrumEH .
sasaptalAkrimiharEH kalkitErakzasammitEH ..
palavfdDyA prayuYjIta paraM mAtrAcatuzpalam .
unmAdakuzWApasmAraharaM banDyAsutapradam ..
vAksvarasmftimeDAkfdDanyaM brAhmIGftaM smftam” ..
iti brAhmIGftam .. * ..
“varA viSAlA BadrElA devadArvvelabAlukEH .
dvisArivA dvirajanI dvisTirA PalinI natEH ..
vfhatIkuzWamaYjizWAnAgakeSaradAqimEH .
vellatAlISapatrElAmAlatImukulotpalEH ..
sadantIpadmakahimEH karzAMSEH sarpizaH pacet .
prasTaM BUtagrahonmAdakAsApasmArapApmasu ..
pARqukaRquvize SoPe mohe mehe gare jvare .
aretasyaprajasi vA dEvopahatacetasi ..
ameDasi sKaladvAci smftikAme'lpapAvake .
balyaM maNgalyamAyuzyaM kAntisOBAgyapuzwidam ..
kalyARakamidaM sarpiH SrezWaM puMsavanezu ca” ..
iti kalyARaGftam .. * ..
“eByo dvisArivAdIni jale paktvEkaviMSatim .
rase tasmin pacetsarpirgfzwikzIraM caturguRam ..
vIrAdvimedAkAkolIkapikacCUvizARiBiH .
sUrpaparRoyutEretanmahAkalyARakaM param ..
vfMhaRaM sannipAtaGnaM pUrvvasmAdaDikaM guREH” ..
iti mahAkalyARaM Gftam .. * ..
“jawilA pUtanA keSI cArawI markawI vacA ..
trAyamARA jayA vIrA corakaH kawurohiRI .
kAyasTA SUkarIcCatrA aticCatrA palaNkazA ..
[Page1-247-c+ 52]
mahApuruzadantA ca vanasTA nAkulIdvayam .
kawamBarA vfScikAlI SAliparRo ca tErGftam ..
sidDaM cAturTikonmAdagrahApasmAranASanam .
mahApESAcakaM nAma GftametadyaTAmftam ..
budDimeDAsmftikaraM bAlAnAYcANgavardDanam” ..
iti mahApESAcakaM Gftam .. * ..
“avapIqASca viviDAH sarzapAH snehasaMyutAH .
kawutElena cAByaNgo DmApayeccAsya tadrajaH ..
sahiNgustIkzRaDUmaSca sUtrasTAnodito hitaH .. * ..
SfgAlaSalyakolUkajalUkAvfzavastajEH ..
mUtrapittaSakfllomanaKacarmmaBirAcaret .
DUpaDUmAYjanAByaNgapradehaparizecanam ..
DUpayet satataYcEnaM SvagomatsyEstu pUtiBiH .
vAtaSlezmAtmake prAyaH pEttike tu praSasyate ..
tiktakaM jIvanIyaYca sarpiH snehaSca miSrakaH .
SiSirARyannapAnAni maDurARi laGUni ca ..
viDyecCirAM yaToktAM vA tfptaM medyAmizasya vA .
nivAte SAyayedevaM mucyate mativiBraBAt” ..
“BUtAnubanDamIkzeta proktAlliNgADikAkftim ..
yadyunmAde tataH kuryyAdBUtanirddizwamOzaDam .
baliYca dadyAt palalaM yAvakaM saktupiRqikAm ..
snigDaM maDuramAhAraM taRqulAn ruDirokzitAn .
pakvAmakAni mAMsAni surAmEreyamAsavam ..
atimuktasya puzpARi jAtyA sahacarasya ca .
catuzpaTe gavAM tIrTe nadInAM saNgamezu ca ..
nivfttAmizamadyo yo hitASI prayataH SuciH .
nijAgantuBirunmAdEH sattvavAnna sa yujyate ..
prasAda indriyArTAnAM budDyAtmamanasAntaTA .
DAtUnAM prakftisTatvaM vigatonmAdalakzaRam” .. * ..
iti vABawe uttarasTAne saptamo'DyAyaH ..
asya sanidAnasaMprAptiryaTA .
“iha Kalu paYconmAdA Bavanti . tadyaTA, --
vAtapittakaPasannipAtAgantunimittAstatra doza-
nimittAScatvAraH .
puruzARAmevaMviDAnAM kzipramaBinirvarttante tadyaTA,
BIrURAmupaklizwasattvAnAmutsannadozARAYca
malavikftopahitAni anucitAnyAhArajAtAni
vEzamyayuktenopayogaviDinopayuYjAnAnAM tantraprayoga
vA vizamamAcaratAmanyAM vA cezwAM vizamAM samA-
caratAmatyupakzIRadehAnAYca vyADivegasamudBrami-
tAnAmupahatamanasAM vA kAma-kroDa-loBa-harza-Baya-
Soka-cintodvegAdiBiH punaraBiGAtAByAhatAnAM
vA manasyupahate budDO ca pracalitAyAmaByudIrRAH
dozAH prakupitA hfdayamupasftya manovahAni
srotAMsyAvftya janayantyunmAdam . unmAdaM punarmano-
budDi-saMjYA-jYAna-smfti-Bakti-SIla-cezwAhAra-
viBramaM vidyAt” ..
tasyemAni pUrvvarUpARi . tadyaTA, --
“SirasaH SUnyaBAvaH cakzuzoH vyAkulatA svanaHkarRa-
yIrucCvAsasyADikyamAsyasaMsravaRamanannABilAzo-
'rocakAvipAkO hfdayagraho DyAnAyAsa-sammo-
hodvegAScAsTAne satataM lomaharzo jvaraScABIkzRa-
[Page1-248-a+ 52]
munmattacittatvamudardditatvamardditAkftikaraRaYcavyADeH
svapne ca darSanamaBIkzRaM BrAntacalitAnavasTitA-
navasTitAnAYca rUpARAmapraSastAnAYca tilapI-
qakacakrADirohaRaM vAtakuRqalikABiSconmaTanaM
nimajjanaM kaluzARAmamBasAmAvarttezu cakzuzoScA-
pasarpaRamiti dozanimittAnAmunmAdAnAM pUrvva-
rUpARi” ..
<P>atra vAtAdiBedenAsya lakzaRAni yaTA, --
<P>“tato'nantaramunmAdABinirvfttistatredamunmAda-
vijYAnaM Bavati . tadyaTA, -- parisarpaRamakziBruvA-
mozWAMsa-hanu-hasta-pAdavikzepaRamakasmAdaniyatA-
nAYca satataNgirAmutsargaH PenAgamanamAtsyAt smita-
hasita-nftya-gIta-vAditra-prayogAScAsTAne vIRA-
vaMSa-SaNKa-SasyAtAlaSabdAnukaraRamasAmnA . yAna-
mayAnEralaNkaraRamanalaNkArikErdravyErloBo'ByavahAryye-
zvalabDezu . labDazu cAvamAnastIvraM mAtsaryyaM kArSyaM
pAruzyamutpiRqitAruRAkzatA vAtopaSaya-viparyyA-
sAnupaSayitA ceti vAtonmAdaliNgAni Bavanti ..
<P>amarzaH kroDa-saMramBaScAsTAne SastralozwakAzWa-
muzwiBiraBidravaRaM svezAM parezAM pracCAya-SItoda-
kAnnABilAzaH . santApo'tivelam . tAmraharita-
hAridrasaMrabDAkzitA pittopaSayaviparyyAsAdanu-
paSayitA ceti pittonmAdaliNgAni Bavanti ..
<P>sTAnamekadeSe tUzRImBAvo'lpaSaScaMkramaRaM lA-
lASiNGARakAprasravaRamanannABilAzo rahaskAmatA
bIBatsatvaM SOcadvezaH svapna-nidratASvayaTurAnane Sukla-
stimitamalopadigDAkzatA SlezmopaSayaviparyyA-
sAdanupaSayitA ceti SlezmonmAdaliNgAni Bavanti .
tridozaliNgasannipAte tu sAnnipAtikaM vidyAt .
tamasADyamityAcakzate kuSalAH” ..
sADAraRasADanaviDiryaTA .
<P>“sADyAnAntu trayARAM sADanAni Bavanti .
tadyaTA, -- sneha-sveda-vamana-virecanAsTApanAnuvAsa-
nopaSamananastaH karmma-DUpa-DUma-pAnAYjanAvapIqa-
praDamanAByaNga-pradeha-parizekAnulepana-baDa-banDanA-
varoDana-vitrAsana-vismApana-vismAraRApatarpaRa-
SirAvyaDanAni ..
<P>BojanaviDAnaYca yaTAsvaM yuktyA yaccAnyadapi
kiYcinnidAnaviparItamOzaDaM kAryyantatsyAditi .
unmAdAn dozajAn sADyAn sADayedBizaguttamaH .
anena viDiyuktena karmmaRA yatprakIrttitam” .. iti ..
AganturunmAdo yaTA .
<P>“yastu dozanimitteBya unmAdeByaH samutTAna-
pUrvvarUpaliNgaviSezasamanvito BavatyunmAdastamA-
gantumAcakzate ..
<P>kecit punaH pUrvvakftaM karmmApraSastamicCanti .
tamya nimittaM prajYAparADa eveti BagavAn punarvva-
surAtreya uvAca ..
<P>prajYAparADAdDyayaM devarzi-pitf-ganDarvva-yakza-rA-
kzama-piSAca-garu-vfdDa-midDAcAryya-pUjyAnavamatyA-
hitAnyAcarati anyadvA kiYcit karmmApraSasta-
sAramate .
[Page1-248-b+ 52]
tamAtmanohatamupaGnanto devAdayaH kurvvantyunmattam” ..
AgantUnmAdasya pUrvvarUpARi yaTA .
<P>“tatra devAdiprakopanimittenAgantUnmAdena pura-
skftasyemAni pUrvvarUpARi . tadyaTA -- deva-go-
brAhmaRa-tapasvinAM hiMsArucitvaM kopanatvaM nfSaM
sABiprAyatA aratirojo-varRacCAyA-bala-vapuzA-
YcopataptiH svapne ca devAdiBiraBiBartsanaM pravartta-
naYceti tato'ntaramunmAdABinirvfttiH ..
<P>tatrAyamunmAdakarARAM BUtAnAmunmAdayizyatA-
mAramBaviSezo Bavati . tadyaTA . avalokayanto
devA janayantyunmAdaM guruvfdDasidDarzayo'BiSapantaH
pitaro DarzayantaH spfSanto ganDarvvAH samAviSanto
yakzarAkzasAstvAmaganDamAGrApayantaH piSAcAH puna-
rAruhya vAhayantaH ..
tasyemAni rUpARi Bavanti . tadyaTA . amarttyabala-
vIryya-pOruza-parAkrama-grahaRa-DAraRa-smaraRa-vacana-
jYAna-vijYAnAnyaniyataSconmAdakAlaH .
<P>unmAdayizyatAmapi Kalu devarzi-pitf-ganDarvva-
yakza-rAkzasa-piSAcAnAM guruvfdDasidDAnAM vA ezva-
ntarezvaBigamanIyAH puruzA Bavanti . tadyaTA --
pApasya karmmaRaH samAramBe pUrvvakftasya vA karmmaRaH
pariRAmakAle ekasya vA SUnyagfhavAse catu-
zpaTADizWAne vA sanDyAvelAyAmaprayataBAve vA
parbbasanDizu vA miTunIBAve rajasvalABigamane
vA viguRe vA'Dyayana-bali-maNgala-homa-prayoge
niyamavratabrahmacaryye vA mahAhave vA deva-kula-pura-
vinASe vA mahAgrahopagamane vA striyA pravrajana-
kAle viviDaBUtASucisaMsparSane vA vamanaruDira-
srAvASuceraprayatasya cEtya-devAyatanABigamane vA
mAMsa-maDu tila-guqa-madyocCizwe vA digvAsasi
vA niSi nagara-nigama-catuzpaTe pavanaSmaSAnABi-
gamane vA dvija-guru-sura-yati-pUjyABiDarzaRe vA
DarmmAKyAtavyatikrame vA nyasyakarmmaRo'praSastasyA-
ramme vA ityAGAtakAlAH vyAKyAtA Bavanti ..
<P>triviDantu KalUnmAdakarARAM BUtAnAmunmAdane
prayojanamBavati . tadyaTA . hiMsAratiraByarccana-
Yceti . tezAM tatprayojanaviSezamunmattAcAraviSeza-
lakzaRErvidyAt . tatra hiMsArTamunmAdyamAno'gniM
praviSatyapsu vA nimajjati sTalAt SvaBre nipatati
Sastra-kazA-kAzWa-lozwa-muzwiBirhantyAtmAnamanyacca
prARabaDArTamAraBate . tamasADyaM vidyAt . sADyO
punardvAvitarO . tayoH sADanAni . mantrOzaDi-maRi-
maNgala-balyupahAra-homa-niyama-prAyaScittopavAsa-
svastyayana-praRipAta-gamanAdInyevamete paYconmAdAH
vyAKyAtA Bavanti” ..
“nEva devA na ganDarvvA na piSAcA na rAkzasAH .
na cAnye svayamaklizwamupakliSyanti mAnavam ..
ye tvenamanuvarttante kliSyamAnaM svakarmaRA .
na tannimittaH kleSo'sO na hyasti kftakftyatA” ..
iti carake nidAnasTAne saptamo'DyAyaH .. * ..
cikitsAviSeza AgantUnmAdakAraRalakzaRaviSezaSca .
“samUqacetA na suKaM na duHKa
[Page1-248-c+ 52]
nAcAraDarmmaH kutaeva SAntim .
vindatyapAstasmftibudDisaMjYo
BramatyayaYcetEtastataSca ..
samudBramaM budDimanaHsmftInA-
munmAdamAgantunijotTamAhuH” ..
“devarzi-ganDarvva-piSAca-yakza-
rakzaHpitFRAmaBiDarzaRAni .
AgantuheturniyamavratAdi-
miTyAkftaM karmma ca pUrvvadehe” ..
“adUzayantaH puruzasya dehaM
devAdayaH svEstu guRapraBAvEH .
viSantyadfSyAstarasA yaTEva
cCAyAtapO daparRasUryyakAntO ..
AGAtakAlAstu saparbbarUpAH
proktA nidAne'Ta surAsurAdyaH .
unmAdarUpARi pfTak niboDa
kAlaYca gamyAn puruzAMSca tezAm” ..
tadyaTA, -- sOmyadfzwiM gamBIramapraDfzyamakopana-
masvapnamaBojanABilAziRamalpasvedamUtrapurIzavAcaM
SuBaganDaM Pullapadmavadanamiti devonmattaM vidyAt ..
<P>guruvfdDasidDarzIRAmaBiSApABicArABiDyAnA-
nurUpacezwAhAravyAhAraM tErunmattaM vidyAt ..
<P>aprasannadfzwimapaSyantaM nidrAluM pratihatavAca-
manannABilAzArocakAvipAkaparItaM pitfBirunmattaM
vidyAt ..
<P>caRqaM sAhasikaM tIkzRaM gamBIramapraDfzyaM muKa-
vAdya-nftya-gItAnnapAna-snAna-mAlya-DUpa-ganDa-rakta-
vastra-balikarmma-hAsya-kaTAyogapripaM SuBaganDa-
miti ganDarvvonmattaM vidyAt ..
<P>asakft svapnarodanahAsyaM nftya-gIta-vAdya-
kaTAnnapAna-snAna-mAlya-DUpa-ganDaratiM raktaviplu-
tAkzaM dvijAtivEdyaparivAdinaM rahasyaBAziRamiti
yakzonmattaM vidyAt ..
<P>nazwanidramannapAnadveziRamanAhAramapratibalinaM
SastraSoRitamAMsaraktamAlyABilAziRaM santarjja-
kamiti rAkzasonmattaM vidyAt ..
<P>prahAsanftyapraDAnaM devavipravEdyadvezAvajYABiH
stutivedamantraSAstrodAharaREH kAzWAdiBirAtma-
pIqanena ca brahmarAkzasonmattaM vidyAt ..
<P>asvasTacittasTAnamanaBimAnaM nftyagItahAsinaM
badDAbadDapraBAziRaM saNkarakUwamalinaraTyAcelatfRe-
zvArohaRaratiM BinnarUkzavarRasvaraM nagnaM viDAvantaM
nEkatra tizWantaM duHKAnyAvedayantaM nazwasmftiM pi-
SAconmattaM vidyAt ..
BUtAdInAmAveSakAlo yaTA .
<P>“tatra SOcAcAraM tapaHsvADyAyakovida naraM
prAyaH Suklapratipadi trayodaSyAYca devAH, pAnaSuci-
viviktasevinaM DarmmaSAstraSrutikAvyakuSalaM prAyaH
zazWInavamyorfzayaH, mAtf-pitf-guru-vfdDa-sidDAcA-
ryyopasevinaM prAyo daSamyAmamAvasyAyAYca pi-
taraH, ganDarvvAstu stutigItavAditraratiM paradAra-
ganDa-mAlya-priya-SOcAcAra dvAdaSyAYcaturddaSyAYca,
[Page1-249-a+ 52]
sattva-bala-rUpa-garvva-SOryya-yuktaM mAlyAnulepanaM hA-
syapriyamativAkkaraRaM prAyaH SuklEkAdaSyAM sapta-
myAYca yakzAH, svADyAya-taponiyamopavAsavratacaryyA-
deva-yati-guru-pUjAratiM BrazwaSOcaM brAhmaRamabrAhmaRaM
vA brahmavAdinaM SUramAninaM devatAgAra-salila-
krIqanaratiM prAyaH SuklapaYcamyAM pUrRacandradarSane ca
brahmarAkzasAH, rakzaHpiSAcAstu hInasattva-piSuna-
stena-lubDaM prAyo dvitIyAtftIyAzwamIzu puruzaM Ci-
dramavekzyABiDarzayantItyaparisaMKyeyAnAM grahARA-
mAviskftatamA hyazwAvete vyAKyAtAH” ..
<P>atra ye asADyAstezAM lakzaRAni yaTA .
<P>“sarvvezvapi tu Kalveza yo hastAvuddamya roza-saM-
ramBo niHsaMjYamanyezvAtmani vA pAtayet sahyasADyo
jYeyastaTA sASrunetro meQrapravfttaraktaH kzatajihvaH
prasrutanAsikaScCidyamAnamarmmA pratihanyamAnapARiH
satataM vikUjan durvvarRastfzArttaH pUtiganDiSca hiM-
sArTI unmatto jYeyastaM parivarjayet . ratyarccanA-
kAmonmAdinO tu BizagaBiprAyAcArAByAM budDvA
tadaNgopahArabaliSrameRa mantraBEzajyaviDinopa
kramet” ..
asya cikitsA yaTA .
“laSunAnAM SataM triMSadaBayAtryUzaRAtpalam .
gavAM carmmamasI prasTo dvyAQakaM kzIramUtrayoH ..
purARasarpizaH prasTameBiH sidDaM prayojayet .
hiNgucUrRaM palaM SIte dattvA ca maDumAlikAm ..
taddozAgantusamBUtAnunmAdAn vizamajvarAn .
apasmArAMSca hantyASu pAnAByaYjananAvanEH” ..
laSunAdyaM Gftam .. * ..
“viSezataH purARaYca GftaM taM pAyayedBizak .
tridozaGnaM pavitratvAdviSezAdgrahamokzaRam ..
guRakarmmADikaM sTAnAdAsvAdAt kawutiktakam .
ugraganDaM purARaM syAddaSavarzasTitaM Gftam ..
lAkzArasaniBaM SItaM tadDi sarvvagrahApaham .
meDyaM virecevvagryaM prapurARamataH param ..
nAsADyaM nAma tasyAsti yatsyAt varzaSataM sTitam .
dfzwaM spfzwamaTAGrAtaM tadDi sarvvagrahApaham ..
apasmAragrahonmAdavatAM SastaM viSezataH” ..
“etErOzaDavargErvvA viDeyatvaM sa gacCati .
aYjanonmAdanAlepAnnAvanAdIMSca yojayet ..
SirIzo maDukaM hiNgu laSunaM tagaraM vacAm .
kuzWaYca vastamUtreRa pizwaM syAnnAvanAYjanam” ..
iti nasyAYjanam .. * ..
“praseke pInase ganDErDUmavarttiM kftAmpibet .
vErecanikaDUmoktEH SvetAdyErvvAsahiNguBiH” ..
iti DUmapAnam .. * ..
“SaNKake SAntasanDO vA mokzayejjYo Bizak SirAm .
unmAde vizame cEva jvare'pasmAraeva ca” ..
“kAmaSokaBayakroDaharzerzyAloBasamBavAn .
parasparapratidvandvEreBireva SamaM nayet” ..
“devarzipitfganDarvvErunmattasya tu budDimAn .
varjjayedaYjanAdIni tIkzRAni krUrakarmma ca ..
sarpiHpAnAdi tasyeha mfduBEzajyamAcaret .
[Page1-249-b+ 52]
pUjAM balyupahArAMSca mantrAYjanaviDIMstaTA ..
SAntikarmmezwihomAMSca japasvastyayanAni ca .
vedoktAn niyamAMScApi prAyaScittAni cAcaret ..
BUtAnAmaDipaM devamISvaraM jagataH praBum .
pUjayan prayato nityaM jayatyunmAdajaM Bayam ..
rudrasya pramaTA nAma gaRA loke caranti ye .
tezAM pUjAYca kurvvARa unmAdeByo vimucyate” ..
iti ca carake cikitsAsTAne caturddaSo'DyAyaH ..
asya viSizwapUrvvarUpaM yaTA .
“mohodvegO svanaH Srotre gAtrARAmapakarzaRam
atyutsAho'ruciScAnne svapne kaluzaBojanam ..
vAyunonmaTanaYcApi BramaSca kramatastaTA .
yasya syAdacireREvamunmAdaM so'DigacCati” ..
vAtajAdiBedena rUpARi yaTA ..
“rUkzacCaviHparuzavAk DamanItato vA
SvAsAturaH kfSatanuH sPuritANgasanDiH .
AsPowayan paWati gAyati nftyaSIlo
vikroSati Bramati cApyanilaprakopAt .. 1 ..
tfwsvedadAhabahulo bahuBugvinidra-
ScCAyAhimAnilajalAntavihArasevI .
tIkzRo himAmbunicaye'pi sa vahniSaNkI
pittAddivA naBasi paSyati tArakASca .. 2 ..
cCardyagnisAdasadanArucikAsayukto
yozidviviktaratiralpamatiprakAraH .
nidrAparo'lpakaTano'lpaBuguzRasevI
rAtrO BfSaM Bavati cApi kaPaprakopAt .. 3 ..
sarvvAtmake triBirapi vyatimiSritAni
rUpARi vAtakaPapittakftAni vidyAt .
sampUrRalakzaRamasADyamudAharanti
sarvvAtmakaM kvacidapi pravadanti sADyam” .. 4 ..
aparayorlakzaRAni praTamato'syoktAni .
asya cikitsA yaTA .
“snigDaM svinnantu manujamunmAdArttaM viSoDayet .
tIkzREruBayato BAgEH SirasaSca virecanaH ..
viviDEravapIqESca sarzapasnehasaMyutEH .
yojayitvA ca taccUrRaM DrARe nasyantu yojayet ..
satataM DUpayeccEnaM SvagomAMsEH supUtiBiH .
sarzapARAYca tElena nasyAByaNgO hitO sadA ..
darSayedadButAnyasya vadennASaM priyasya ca .
BImAkArErnarErnAgErdAntErvyAlESca nirvizEH ..
BIzayet satataM pASEH kaSABirvATa tAqayet .
yantrayitvA suzuptaM vA trAsayettaM tfRAgninA ..
pratudErdArayeccEnaM marmmAGAtaM vivarjjayet .
sApiDAne jaratkUpe satataM vA nivAsayet” ..
“varhizWakuzWamaYjizWAkawukElAniSAhvayEH .
tenedaM triPalAhiNguvAjiganDAmaradrumEH ..
vacAjamodAkAkolImedAmaDukapadmakEH .
saSarkaraM hitaM sarpiH pakvaM kzIracaturguRam ..
bAlAnAM grahajuzwAnAM puMsAM duzwAlpameDasAm .
KyAtaM PalaGftaM strIRAM banDyAnAYcASu garBadam” ..
iti PalaGftam .. * ..
“uro'pANgalalAwezu SirAScAsya vimokzayet .
[Page1-249-c+ 52]
apasmArakriyAYcApi grahoddizwAYca kArayet .
SAntadozaM viSudDaYca snehavastiBirAcaret ..
SokaSalyaM vyapanayedunmAde paYcame Bizak .
unmAdezu ca sarvvezu kuryyAYcittaprasAdanam ..
mfdupUrvvaM made'pyevaM kriyAM vidvAn prayojayet .
vizaje mfdupUrvvAYca vizaGnIM kArayet kriyAm” ..
iti suSrute uttaratantre dvizazwitamo'DyAyaH .. * ..
“tapAMsi tIvrARi taTEva dAnaM
vratAni Darmmo niyamaSca satyam .
guRAstaTAzwAvapi tezu nityAH
vyastAH samastASca yaTApraBAvam ..
na te manuzyEH saha saMviSanti
na vA manuzyAn kvacidAviSanti .
ye vA viSantIti vadanti mohAt
te BUtavidyAvizayAdapohyAH ..
tezAM grahARAM paricArakA ye
kowIsahasrAyutapadmasaNKyAH .
asfgvasAmAMsaBujaH suBImAH
niSAvihArASca tamAviSanti” ..
“niSAcarARAM tezAM hi ye devagaRasaMsftAH .
te tu tatsattvasaMsargAdvijYeyAstu tadaYjanAH ..
devagrahA iti punaH procyante SucayaSca ye .
devavacca namasyante pratyarTyante ca devavat ..
svAmiSIlakriyAcArAH kramaeva surAdizu .
nErfteyA duhitarastAsAM sa prasavaH smftaH ..
satyatvAdapavfttezu vfttistezAM gaREH kftAH .
hiMsAvihArA ye keciddivyaM BAvamupASritAH ..
BUtAnIti kftA saMjYA tezAM saMjYApravaktfBiH .
grahasaMjYABiBUtAni yasmAdvettyanayA Bizak ..
vidyayA BUtavidyAtvamataeva nirucyate .
tezAM SAntyarTamanvicCan vEdyastu susamAhitaH ..
japyEH saniyamErhomErAraBeta cikitsitam .
raktAni ganDamAlyAni vIjAni maDusarpizAm ..
BakzyASca sarvve sarvvezAM sAmAnyo viDirucyate .
vastrARi madyamAMsAni kzIrARi ruDirARi ca ..
yAni tezAM yaTezwAni tAni teByaH pradApayet .
hinasti manujAn yezu prAyaSo divasezu ca ..
dinezu tezu deyAni tadBUtavinivfttaye .
devagrahe devagfhe hutvAgniM prASayedbalim ..
kuSasvastikapUpAjyacCatrapAyasasamBftam .
asurAya yaTAkAlaM vidaDyAccatvarAdizu ..
cratuzpaTe rAkzasasya Bomezu gahanezu vA .
SUnyAgAre piSAcasya tIvraM balimupAharet ..
pUrvvamAcaritErmantrErBUtavidyAdidarSitEH .
na SakyA baliBirjetuM yogEstAn samupAcaret” ..
“naktamAlaPalaM vyozaM mUlaM SyonAkavilvayoH .
haridre ca kftAvarttiH pUrvvavannayanAYjanam” ..
“na cAyaktaM prayuYjIta prayogaM devatAgrahe .
fte piSAcAdanyezu pratikUlaM na cAcaret ..
vEdyAturO nihanyuste DruvaM krudDvA mahOjasaH .
hitAhitaviDAnaYca nityameva samAcaret ..
tataH prApsyati sidDiYca yaSaSca vipulaM Bizak” ..
[Page1-250-a+ 52]
iti ca suSrute uttaratantre zazwitamo'DyAyaH .. * ..
“sUtAyastAramaBraYca muktA cApi samaM samam .
sUtapAdottamaM vajraM tAlaM ganDaM manaHSilA ..
tutTaM rasAYjanaM SudDamabDiPenaM SilAYjanam .
paYcAnAM lavaRAnAYca pratiBAgaM vasonmitam ..
BfqgarAjacitravajrIdugDenApi vimarddayet .
dinAnte piRqitaM kftvA rudDvA gajapuwe pacet ..
BUtANkuSo raso nAma nityaM guYjAdvayaM lihan .
Ardrakasya rasenApi BUtonmAdasavAtajit ..
pippalyAktaM pibeccAnu daSamUlakazAyakam .
svedayet kawutumbyA ca tIkzRamuzRaYca varjjayet ..
mAhizaYca GftaM kzIraM gurvvannamapi Bakzayet .
aByaNgaM kawutElena hito BUtANkuSo rasaH” ..
iti BUtANkuSorasaH .. * .. unmAdaBaYjinIvawIyaTA .
“SudDaM manaHSilAcUrRaM sEnvavaM kawurohiRI .
vacA SirIzavIjaYca hiNguYca Svetasarzapam ..
karaYjavIjaM trikawu malaM pArAvatasya ca .
etAni samaBAgAni gomUtrErvawikAM kuru ..
girimallIvIjasamAM CAyASuzkAYca kArayet .
prAtaHsanDyAniSAkAle cakzuzoraYjanaM hitam ..
maDunA divase cAjjyaM rAtrO cEva jalena ca .
vawikEzA samAKyAtA nAmnA conmAdaBaYjinI .
cAturTakApasmArahA sarvvonmAdavinASinI” ..
iti vEdyakarasendrasArasaMgrahe unmAdADikAre ..
atra paTyAni yaTA .
“sneho vireko vamanaYca pUrvvaM
kramAnmarutpittakaPodBavezu .
tataH paraM vastiviDiSca nasyam
santarjjanaM tAqanamaYjanaYca .. 1 ..
ASvAsanatrAsanabanDanAni
BayAni dAnAni ca harzaRAni .
DUpo damo vismaraRaM pradehaH
SirAvyaDaH saMSamanaYca sekaH .. 2 ..
AScaryyakarmmARi ca DUmapAnaM
DIDEryyasattvAtmanivedanAni .
aByaYjanaM snApanamAsanaYca
nidrAsuSItAnyanulepanAni .. 3 ..
goDUmamudgAruRaSAlayaSca
DArozRadugDaM SataDOtasarpiH .
GftaM navInaYca purAtanaYca
kUrmmAmizaM DanvarasA rasAlam .. 4 ..
purARakuzmARqaPalaM pawolaM
brahmIdalaM vAstukataRqulIyam .
KarASvamUtraM gaganAmbupaTyA
suvarRacUrRAni ca nArikelam .. 5 ..
drAkzAkapitTaM panasaYca vEdyE-
rviDeyamunmAdagadeza paTyam” .. 6 ..
“pUjAbalyupahAraSAntiviDayo homezwimantrakriyAH
dAnaM svastyayanaM vratAni niyamaH satyaYjapo maNgalam ..
prAyaScittaviDAnamaYjanaviDIratnOzaDIDAraRaM
BUtAnAmanurUpamizwacaraRaM gOrIpateraccanam .. 7 ..
ye ca syurBuvi guhmakASca pramaTAstezAM samArADanaM
[Page1-250-b+ 52]
devabrAhmaRapUjanaYca SamayedunmAdamAgantukam” .. 8 ..
apaTyAni yaTA ..
“madyaM virudDASanamuzRaBojanaM
nidrAkzuDAtfwkftavegaDAraRam .
vyavAyamAzAQaPalaM kaWinnakaM
SAkAni patrapraBavAni sarvvaSaH ..
tiktAni vimbI ca Bizak samAdiSe-
dunmAdarogopahatezugarhitam” ..
iti vEdyakapaTyApaTyaviDO unmAdADikAraH .. * ..)
OtsukyasantApAdikAritamanoviparyyAsasamutTa-
priyASritavfTAvyApAraH . iti rasamaYjarI ..
(vyaBicAriBAvaBedaH . yaTA, sAhityadarpaRe
3 . 136 .
“OtsukyonmAdaSaNkAH smftimatisahitA vyA-
DisaMtrAsalajjAH” . iti .. asya lakzaRaM sodA-
haraRamAha tatrEva 3 . 155 .
“cittasammoha unmAdaH kAmaSokaBayAdiBiH .
asTAnahAsaruditagItapralapanAdikft” ..
udAharaRam .
“BrAtardvirePa . BavatA BramatA samantAt
prARADikA priyatamA mama vIkzitA kim ?
BfNgaJaNkAramanuBUya sAnandam --
“brUze kimomiti saKe ! kaTayASu tanme
kiMkiM vyavasyati kuto'sti ca kIdfSIyam” ..)
<LEND>
