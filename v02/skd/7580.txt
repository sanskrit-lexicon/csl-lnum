<L>7580<pc>2-118-a<k1>kASI<k2>kASI
kASI¦, strI, (kASate SivatriSUlopari . kASfN
dIptO + ac gOrAditvAt NIz . kASa +
in NIp vA . aTavA kASayati prakASayatIdaM
sarvvaM yA . kAS + Ric ac gOrAditvAt
NIz .) svanAmaKyAtatIrTam . SivapurI . tatpa-
ryyAyaH . vArARasI 2 tIrTarAjI 3 tapaHsTalI 4 .
iti jawADaraH .. kASikA 5 . iti SabdaratnA-
valI .. kASiH 6 . ityuRAdikozaH ..
avimuktam 7 Anandavanam 8 AnandakAnanam 9
apunarBavaBUmiH 10 rudrAvAsaH 11 mahASmaSAnam
12 . tasyA utpattiryaTA, --
“tatastadEkalenApi svEraM viharatA mayA .
svavigrahAt svayaM sfzwA svaSarIrAnapAyinI ..
praDAnaM prakftiM tvAM tu mAyAM guRavatIM parAm .
budDitattvasya jananImAhurvikftivarjitAm ..
yugapacca tvayA SaktyA sAkaM kAlasvarUpiRA .
mayAdya puruzeREtat kzetraYcApi vinirmmitam” ..
skanda uvAca .
sA SaktiH prakftiH proktA sa pumAnISvaraH paraH .
tAByAYca ramamARAByAM tasmin kzetre GawodBava ! ..
paramAnandarUpAByAM paramAnandarUpiRi ! .
paYcakroSaparImARe svapAdatalanirmmite ..
mune pralayakAle'pi na tat kzetraM kadAcana .
vimuktaM na SivAByAM yadavimuktaM tato viduH ..
na yadA BUmivalayaM na yadApAM samudBavaH .
[Page2-118-b+ 52]
tadA viharttumiSena kzetrametat vinirmmitam ..
iti kASIKaRqam .. tatra karttavyayAtrAviDAnaM
yaTA, --
sUta uvAca .
“yAtrAparikramaM brUhi janAnAM hitakAmyayA .
yaTAvat sidvikAptAnAM satyavatyAH sutottama ! ..
vyAsa uvAca .
niSAmaya mahAprAjYa lomaharzaRa ! vatrmi te .
yaTA praTamato yAtrA karttavyA yAtrikErmudA ..
sacelamAdO saMsnAya cakrapuzkariRIjale .
santarpya devAn sapitFn brAhmaRAMSca tapasvinaH ..
AdityaM drOpadIM vizRuM daRqapARimaheSvaram .
namaskftya tato gacCet drazwuM QuRQivinAyakam ..
jYAnavApImupaspfSya nandikeSaM tato'rccayet .
tArakeSaM samaByarccya mahAkAleSvaraM tataH ..
tataH punardaRqapARimityezA paYcatIrTikA .
dEnandinI viDAtavyA mahAPalamaBIpsuBiH” .. * ..
“tato vESveSvarI yAtrA kAryyA sarvvArTasidDaye .
dvisaptAyatanAnAYca kAryyA yAtrA prayatnataH ..
kfzRAM pratipadaM prApya BUtAvaDi yaTAviDi .
aTavA pratiBUtaYca kzetraSudDimaBIpsuBiH ..
tattattIrTakftasnAnastattalliNgakftArccanaH .
mOnena yAtrAM kurvvARaH PalaM prApnoti yAtrikaH ..
oNkAraM praTamaM paSyenmatsyodaryyAM kftodakaH .
tripizwapaM mahAdevaM tato vE kfttivAsasam ..
ratneSaYcATa candreSaM kedAraYca tato vrajet .
DarmmeSvaraYca vIreSaM gacCet kAmeSvaraM tataH ..
viSvakarmmeSvaraM cATa maRikarRISvaraM tataH .
avimukteSvaraM dfzwvA tato viSveSamarccayet ..
ezA yAtrA prayatnena karttavyA kzetravAsiBiH .
yastu kzetramuzitvApi nEtAM yAtrAM samAcaret ..
viGnAstasyopajAyante kzetroccAwanasUcakAH” .. * ..
“azwAyatanayAtrAnyA karttavyA viGnaSAntaye ..
dakzeSaH pArvvatISaSca taTA paSupatISvaraH .
gaNgeSo narmmadeSaSca gaBastISaH satISvaraH ..
azwamastArakeSaSca pratyazwami viSezataH .
dfSyAnyetAni liNgAni mahApApopaSAntaye” .. * ..
“aparApi SuBA yAtrA yogakzemakarI sadA .
sarvvaviGnopahantrI ca karttavyA kzetravAsiBiH ..
SEleSaM praTamaM vIkzya varaRAsnAnapUrvvakam .
snAnantu saNgame kftvA drazwavyaH saNgameSvaraH ..
svarnIlatIrTe susnAtaH paSyet svarnIlamISvaram .
snAtvA mandAkinItIrTe drazwavyo maDyameSvaraH ..
paSyedDiraRyagarBeSaM tatra tIrTakftodakaH .
paYcacUqahrade snAtvA jyezWasTAnaM tato'rccayet ..
catuHsamudrakUpe tu snAtvA devaM tato'rccayet .
devasyAgre tu yA vApI tatropasparSane kfte ..
SukreSvaraM tataH paSyet tatkUpavihitodakaH .
daRqaKAte naraH snAtvA vyAGreSaM pUjayettataH ..
mOnakeSvarakuRqe tu snAnaM kftvA tato'rccayet .
jambukeSaM mahAliNgaM kftvA mAtrAmimAM naraH ..
kvacinna jAyate BUyaH saMsAre duHKasAgare ..
[Page2-118-c+ 52]
samAraBya pratipadaM yAvatkfzRAM caturddaSIm ..
etatkrameRa karttavyAnyetadAyatanAni vE .
imAM yAtrAM naraH kftvA na BUyo'pyapijAyate” .. * ..
“anyA yAtrA prakarttavyEkAdaSAyatanodBavA .
agnIDrakuRqe susnAtaH paSyedagnIDramISvaram ..
urvvaSISaM tato gacCettatastu nakulISvaram .
AzAQISaM tato dfzwvA BAraBUteSvaraM tataH ..
lANgalISamaTAlokya tatastu tripurAntakam .
tato manaHprakAmeSaM prItikeSamaTo vrajet ..
BadAlaseSvaraM tasmAt tilaparReSvaraM tataH .
yAtrEkAdaSaliNgAnAmezA kAryyA prayatnataH ..
imAM yAtrAM prakurvvARo rudratvaM prApnuyAnnaraH” .. * ..
“ataH paraM pravakzyAmi gOrIyAtrAmanuttamAm ..
SuklapakzatftIyAyAM yA yAtrA viSvavfdDikA .
goprekzyatIrTe susnAya muKanirmAlikAM vrajet ..
jyezWavApyAM naraH snAtvA jyezWAM gOrIM samarcayet .
sOBAgyagOrI saMpUjyA jYAnavApyAM kftodakEH ..
tataH SfNgAragOrIYca tatrEva ca kftodakaH .
snAtvA viSAlagaNgAyAM viSAlAkzIM tato vrajet ..
susnAto lalitAtIrTe lalitAM pUlayettataH .
snAtvA BavAnItIrTe tu BavAnIM paripUjayet ..
maNgalA ca tato'ByarccyA vindutIrTakftodakEH .
tato gacCenmahAlakzmIM sTiralakzmIsamfdDaye ..
imAM yAtrAM naraH kftvA kzetre'smin muktijanmani
na duHKEraBiBUyeta ihAmutrApi kutracit ..
kuryyAt praticaturToha pUjAM viGneSituH sadA .
brAhmaReByastaduddeSAddeyA vE sodakA mude” .. * ..
“BOme BEravayAtrA ca kAryyA pAtakahAriRI .
ravivAre raveryAtrAM zazWyAM vA ravisaMyuji ..
taTEva ravisaptamyAM sarvvaviGnopaSAntaye .
navamyAmaTavA zazWyAM caRqIyAtrA SuBAvahA” .. * ..
“antargfhasya yAtrA vE karttavyA prativatsaram .
prAtaH snAnaM viDAyAdO natvA paYca vinAyakAn ..
namaskftyATa viSveSaM sTitvA nirvvARamaRqape .
antargfhasya yAtrAM hi karizye'GOGaSAntaye ..
gfhItvA niyamaYceti gatvATa maRikarRikAm .
snAtvA mOnena cAgatya maRikarRISamarccayet ..
kambalASvatarO natvA vAsukISaM praRamya ca .
parvvateSaM tato dfzwvA gaNgAkeSavamapyaTa ..
tatastu lalitAM dfzwvA jarAsanDeSvaraM tataH .
tato vE somanATaYca varAhaYca tato vrajet ..
brahmeSvaraM tato natvA natvAgastISvaraM tataH .
kaSyapeSaM namaskftya harikeSavanantataH ..
vEdyanATaM tato gatyA DruveSamaTa vIkzya ca .
gokarReSaM tato'Byarccya hAwakeSamaTo vrajet ..
asTikzepataqAgaYca dfzwvA vE kIkaSeSvaram .
BAraBUtaM tato natvA citragupteSvaraM tataH ..
citraGaRwAM praRamyATa tataH paSupatISvaram .
pitAmaheSvaraM gatvA tatastu kalaseSvaram ..
candreSastvaTa vIreSo viGneSo'gnISa eva ca .
nAgeSvaro hariScandraScintAmaRivinAyakaH ..
senAvinAyakaScATa drazwavyaH sarvvaviGnahat .
[Page2-119-a+ 52]
vaSizWavAmadevO ca mUrttirUpaDarAvuBO ..
drazWavyO yatnataH kASyAM mahAviGnavinASanO .
sImAvinAyakaM nATaM karuReSaM tato vrajet ..
trisanDyeSo viSAlAkzI DarmmeSo viSvabAhukA .
ASAvinAyakaScATa vfdDAdityastataH punaH ..
caturvvaktreSvaraM liNgaM brahmeSastu tataH param .
tato BanaHprakAmeSa ISAneSastataH param ..
caRqIcaRqeSvarO dfSyO BavAnISaNkarO tataH .
QuRQiM praRamya ca tato rAjarAjeSamarccayet ..
lANgalISantato'Byarccya tatastu nakulISvaram .
parAnneSamaTo natvA paradravyeSvaraM tataH ..
pratigraheSvaraYcApi nizkalaNkeSameva ca .
mArkaRqeyeSamaByarccya tataScApsaraseSvaram ..
gaNgeSo'rccyastato jYAnavApyAM snAnaM samAcaret
nandikeSaM tArakeSaM mahAkAleSvaraM tataH ..
daRqapARiM maheSaYca mokzeSaM praRamettataH .
vIraBadreSvaraM natvA avimukteSvaraM tataH ..
vinAyakAMstataH paYca viSvanATaM tato vrajet .
tato mOnaM visfjyATa mantramenamudIrayet ..
antargfhasya yAtreyaM yaTAvat yA mayA kftA .
nyUnAtiriktayA SamBuH prIyatAmanayA viBuH ..
iti mantraM samuccAryya kzaRaM vE muktimaRqape .
viSrAmya yAyAt BavanaM nizpApaH puRyavAnnaraH” .. *
“saMprApya vAsaraM vizRorvizRutIrTezu sarvvataH .
kAryyA yAtrA prayatnena mahApuRyasamfdDaye ..
namasyapaYcadaSyAYca kulastamBaM samarccayet .
duHKaM rudrapiSAcatvaM na Bavedyasya pUjanAt ..
SradDApUrvvamimA yAtrAH karttavyAH kzetravAsiBiH .
parvvaKapi viSezeRa kAryyA yAtrASca sarvvataH ..
na vanDyaM divasaM kuryyAdvinA yAtrAM kvacit kftI .
yAtrAdvayaM prayatnena karttavyaM prativAsaram ..
AdO svargataraNgiRyAstato viSveSiturDruvam .
yasya vanDyaM dinaM yAtaM kASyAM nivasataH sataH ..
nirASAH pitarastasya tasminneva dine Bavet .
sa dazwaH kAlasarpeRa sa dazwo mftyunA sPuwam ..
sa muzwastatra divase viSveSo yatra nekzitaH .
sarvvatIrTezu sasnO sa sarvvayAtrA vyaDAt sa ca ..
maRikarRyAntu yaH snAto yo viSveSaM nirEkzata .
satyaM satyaM punaH satyaM satyaM satyaM punaH punaH ..
dfSyo viSveSvaro nityaM snAtavyA maRikarRikA” ..
iti SrIskandapurARe kASIKaRqe 100 aDyAyaH ..
<P>(cicCaktiH . suzumnAKyA nAqI ca . anyA
nAqI cidBAsayA samyagABAsitA satI prakASate
ataeva iyaM hi brahmaprakASarUpiRI cinmayI
jYAnaprakASakatayA asyAstaTAtvaM vedatantrAdi-
jYAnapratipAdakaSAstrEH suzumnAyA eva brahmanAqItvaM
pratipAditaM taTA sarvvaprakASakatayA cicCaktereva
svarUpakASItvaM vijYApyate yaTA, --
“yayedaM kASyate sarvvaM sA kASI parikIrtyate” ..
<P>yadi cicCaktireva kASyAH svarUpArTavAcikA
tarhi tasyA vArARasItyAKyAyAM kAgatiriti
saMSayaScet tato'vaDIyatAm .
[Page2-119-b+ 52]
<P>“tadidaM manye devAnAM devayajanaM sarvvezAM BUtAnAM
brahmasadanaM atra hi jantoH prARErutkramamARasya
rudrastArakaM brahma vyAcazweyenAsAvamftIBUtvA mokzI
Bavati tasmAdavimuktameva nizeveta avimuktaM na
vimuYcedevamevEtadyAjYavatakyaH . aTahEnamatriH
papracCa yAjYavalkyaM . ya ezo'nanto'vyakta AtmA
kaTamahamimaM vijAnIyAmiti so'vimukta upAsya
iti so'vimuktaH kasmin pratizWita iti varaRA-
yAmasyAYca pratizWita iti kA ca varaRA Bavati
kA cAsirBavatiM . sarvvAn indriyakftAn dozAn
vArayatitena varaRA Bavati sarvvARi indriyakftAni
pApAni asyati tenAsi rBavati katamamasyAH
sTAnaM Bavati iti BruvorGrARasyoBayasanDiH sa dyO-
rlokasya parasya ca sanDirBavati . evamevEnaM sanDiM
sanDyAM brahmavida upAsate ko'sO rudra iti rudra-
stApatrayAtmakaM saMsAraduHKaM tadDeturvA tatsarvvaM drAva-
yati SaraRAgatAnAmupAsakAnAmiti ataeva ci-
cCaktimayaH sarvvajYaH parameSvara eva rudraH . taTA hi
“eko rudro na dvitIyAyAvatasTuH” .. iti SrISrI-
madBagavatpUjyapAdaparamahaMsaparivrAjakAcAryyasure-
SvarasUripraRItakASImuktivivekaH ..)
kASatfRam . ityamarawIkAyAM BarataH .. (muzwiH .
iti niruktiH ..)
<LEND>
