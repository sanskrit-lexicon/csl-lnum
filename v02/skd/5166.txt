<L>5166<pc>1-272-b<k1>urvvaSI<k2>urvvaSI
urvvaSI¦, strI, (urUn mahato'pi aSnute vyApnoti
vaSIkarotIti yAvat . yadvA UruM nArAyaRasya
maharzerUrupradeSaM anute yonitvena vyApnotIti .
uru + aS + ka . gOrAditvAt NIz .) svanA-
maKyAtasvargaveSyA . ityamaraH .. tasyA utpattirha
rivaMSe . nArAyaRoruM nirmidya samBUtA varavarRinI .
manIzAditvAt hrasvAdiH ..
(asyA utpattikaTA uktA BAgavate 11 . 4 . 6-16 .
yaTA, --
“Darmmasya dakzaduhitaryyajanizwa mUrttyAM
nArAyaRo nara fzipravaraH praSAntaH .
nEzkarmmyalakzaRamuvAca cacAra karmma
yo'dyApi cAsta fzivaryyanizevitANGriH ..
indro viSaNkya mama DAma jiGfkzatIti
kAmaM nyayuNkta sagaRaM sa vadaryyupAKyam .
gatvApsarogaRavasantasumandavAtEH
strIprekzaRezuBiraviDyadatanmatijYaH ..
vijYAya SakrakftamakramamAdidevaH
prAha prahasya gatavismaya ejamAnAn .
mA BEzwa Bo madanamArutadevabaDvo
gfhRIta no balimaSUnyamimaM kuruDvam ..
itTaM bruvatyaBayade naradeva ! devAH
savrIqanamraSirasaH saGfRaM tamUcuH .
nEtat viBo tvayi pare vikfte vicitraM
svArAmaDIranikaMrAnatapAdapadme ..
tvAM sevatAM surakftA bahavo'ntarAyAH
svOko vilaNGya paramaM vrajatAM padaM te .
nAnyamya varhizi balIn dadataH svaBAgAn .
Datte padaM tvamavitA yadi viGnamUrdDni ..
[Page1-272-c+ 52]
kzuttriwtrikAlaguRamArutajEhvyaSESnyA-
nasmAnapArajalaDInatitIryya kecit ..
kroDasya yAnti viPalasya vaSaM pade go-
rmajjanti duYcarapaTaSca vfTotsfjanti .
iti pragfRatAM tezAM striyo'tyadButadarSanAH .
darSayAmAsa SuSrUzAM svarcitAH kurvvatIrviBuH ..
te devAnucarA dfzwvA striyaH SrIriva rUpiRIH .
ganDena mumuhustAsAM rUpOdAryyahataSriyaH ..
tAnaha devadeveSaH praRatAn prahasanniva .
AsAmekatamAM vfNDvaM savarRAM svargaBUzaRAm ..
omityAdeSamAdAya natvA taM suravandinaH .
urvvaSImapsaraHSrezWAM puraskftya divaM yayuH ..
indrAyAnamya sadasi SfRvatAM tridivOkasAm .
UcurnArAyaRabalaM SakrastatrAsa vismitaH” ..
purARAntarezu fzipravaro'yaM nArAyaRo nijo-
rudeSaM nirBidya apsaraHSrezWABenAmurvvaSIM devagaReByo
dadO iti dfSyate ..
<P>iyaM hi candravaMSAvataMse buDaputtre purUravasi
rAjani badDapraRayA bahukAlaM tena saha reme . eta-
tkaTA uktA harivaMSe 26 aDyAye .. yaTA,
janamejaya uvAca .
“ganDarvvI urvvaSI devI rAjAnaM mAnuzaM kaTam ..
devAnutsfjya samprAptA tanme brUhi bahuSruta ..
vaSampAyana uvAca .
brahmaSApABiBUtA sA mAnuzaM samapadyata .
Elantu sA varArohA samayAtsamupasTitA ..
AtmanaH SApamokzArTaM samayaM sA cakAra ha .
anagnadarSanaYcEva sakAmAyASca mETunam ..
dvO mezO SayanAByAse sadA badDO ca tizWataH .
GftamAtrA taTAhAraH kAlamekantu pArTiva ..
yadyeza samayo rAjan yAvatkAlaYca te dfQaH .
tAvatkAlantu vatsyAmi kftaH samaya eza naH ..
tasyAstaM samayaM sarvvaM sa rAjA samapAlayat .
evaM sA vasate tatra purUravasi BAvinO ..
varzARyekonazazwintu tadBaktA SApamohitA .
urvvaSyAM mAnuzasTAyAM ganDarvvAScintayAnvitAH ..
ganDarvvA UcuH .
cintayaDvaM mahABAgA yaTA sA tu varANganA .
samAgacCet punarddevAnurvvaSI svargaBUzaRam ..
tato viSvAvasurnAma tatrAha vadatAM varaH .
mayA tu samayastAByAM kriyamARaH SrutaH purA ..
vyutkrAntasamayaM sA vE rAjAnaM tyakzyate yaTA .
tadahaM vedmyaSezeRa yaTA BetsyatyasO nfpaH ..
sasahAyo gamizyAmi yuzmAkaM kAryyasidDaye .
evamuktvA gatastatra pratizWAnaM mahAyaSAH ..
niSAyAmaTa cAgamya mezamekaM jahAra saH .
mAtfvat varttate sA tu mezayoScAruhAsinI ..
ganDarvvAgamanaM jYAtvA SApAntaYca yaSasvinI .
rAjAnamabravIttatra puttro me hriyateti sA ..
evamukto viniScitya nagno nEvodatizWata .
nagnaM mAM drakzyate devI samayo vitaTo Bavet ..
tavo BUyastu ganDarvvA dvitIyaM mezamAdadaH .
[Page1-273-a+ 52]
dvitIye tu gate meze ElaM devyabravIdidam ..
puttro me hriyate rAjannanATAyA iva praBo .
evamuktastadotTAya nagno rAjA praDAvitaH ..
mezayoH padamanvicCan ganDarvvErvidyudapyaTa .
utpAditA sumahatI yayO tadBavanaM mahat ..
prakASitaM vE sahasA tato nagnamavEkzata .
nagnaM dfzwvA tiroBUtA sApsarAH kAmacAriRI ..
tiroBUtAntu tAM dfzwvA ganDarvvA hyagamandivam ..
utsfzwAvuraRO dfzwvA rAjA gfhyAgato gfham .
apaSyannurvvaSIM tatra vilalApa suduHKitaH ..
cacAra pfTivIYcApi mArgamARa itastataH .
aTApaSyat sa tAM rAjA kurukzetre mahAbalaH ..
plakzatIrTe puzkariRyAM hEmavatyAM samAplutAm .
krIqantImapsaroBiSca paYcaBiH saha SoBanAm ..
tAM krIqantIM tato dfzwvA vilalApa suduHKitaH .
sA cApi tatra taM dfzwvA rAjAnamavidUrataH ..
urvvaSI tAH saKIH prAha sa eza puruzottamaH .
yasminnahamavAtsaM vE darSayAmAsa taM nfpam ..
samAvignAstu tAH sarvvAH punareva narADipa .
jAyeho tizWa manasA Gore vacasi tizWa ha ..
evamAdIni sUktAni parasparamaBAzatAm .
urvvaSI cAbravIdElaM sagarBAhaM tvayA viBo ..
saMvatsarAt kumArAste Bavizyanti na saMSayaH .
niSAmekAYca nfpate nirvvatsyasi mayA saha ..
hfzwo jagAma rAjATa svapuraM sumahAyaSAH .
gate saMvatsare BUya urvvaSI punarAgamat ..
uzitaSca tayA sArdDamekarAtraM mahAyaSAH” .. * ..)
(nadIBedaH . urvvaSItIrTaH . yaTA, mahABArate 13 .
ANgirasatIrTayAtrAyAM 25 . 44 .
“urvvaSIM kfttikAyoge gatvA cEva samAhitaH .
lOhitye viDivat snAtvA puRqarIkaPalaM laBet” ..)
<LEND>
