<L>24332<pc>3-429-b<k1>bAhukaH<k2>bAhukaH
bAhukaH¦, puM, nalarAjA . tatparyyAyaH . puRyaSlokaH
2 aSvavit 3 nEzaDaH 4 . iti trikARqaSezaH ..
(puzkareRa hftarAjyo hi nalaH grahavEguRyAt
vipine damayantImapahAya pragacCan dAvAnala-
parItamanalaBayAdAkroSantaM karkowakanAmAnaM
nAgamavalokya tata udDftavAn . aTa prasanna-
syAsya pannagasyopadeSAt ftuparRasya rAjYo
nagaraM gatvA bAhuka ityaBihitastasyEva rAjYaH
GowakaparicaryyAyAM niyukto'Bavat . yaduktaM
mahABArate . 3 . 67 . 1-7 .
“tasminnantarhite nAge prayayO nEzaDo nalaH .
ftuparRasya nagaraM prAviSaddaSame'hani ..
sa rAjAnamupAtizWat bAhuko'hamitibruvan .
aSvAnAM vAhane yuktaH pfTivyAM nAsti matsamaH ..
arTakfcCrezu cEvAhaM prazwavyo nEpuRezu ca .
annasaMskAramapi ca jAMnAmbanyErviSezataH ..
yAni SilpAni loke'smin yaccEvAnyat sudu-
zkaram .
sarvvaM yatizye tat karttumftuparRa ! Barasva mAm ..
ftuparRa uvAca .
vasa bAhuka ! Badrante sarvvametat karizyasi .
SIGrayAne sadA budDirDriyate me viSezataH ..
sa tvamAtizWa yogaM taM yena SIGrA hayA mama .
BaveyuraSvADyakzo'si vetanaM te SataM SatAH ..
tvAmupasTAsyataScava nityaM vArzReyajIvalO .
etAByAM raMsyase sArdDaM vasa vE mayi bAhuka ! ..”
kOravyakulodBavo nAgaBedaH . yaTA mahA-
BArate . 1 . 57 . 13 .
“bAhukaH SfNgaveraSca DUrttakaH prAtarAtakO .
kOravyakulajAstvete pravizwA havyabAhanam ..”)
<LEND>
