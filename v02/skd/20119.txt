<L>20119<pc>3-026-b<k1>patraM<k2>patraM
pa(tra)ttraM¦, klI, (patati vfkzAt . pata x gatO +
“sarvvaDAtuByaH zwran .” uRAM 4 . 158 . iti zwran .)
vfkzAvayavaviSezaH . pAtA iti BAzA . tat-
paryyAyaH . palASam 2 Cadanam 3 dalam 4 parRam
5 CadaH 6 . ityamaraH . 2 . 4 . 14 .. pAtram 7
CAdanam 8 varham 9 varhaRam 10 patrakam 11 .
iti SabdaratnAvalI .. * .. vizRave patraviSeza-
dAnaPalaM yaTA nArasiMhe 52 aDyAye .
“patrARyapi sapuzpARi hareH prItikarARi ca .
pravakzyAmi nfpaSrezWa ! SfRuzva gadato mama ..
apAmArgapatraM praTamaM tasmAdBfNgArakaM param .
tasmAttu KAdiraM SrezWaM tataSca Samipatrakam ..
dUrvvApatraM tataH SrezWaM tato'pi kuSapatrakam .
patraM tasmAddamanakaM tato vilvasya patrakam ..
vilvapatrAdapi harestulasIpatramuttamam .
etezAYca yaTAlabDEH patrErvA yo'rccayedDarim ..
sarvvapApavinirmukto vizRuloke mahIyate ..”
devIprItikarapatrARi yaTA, --
“apAmArgasya patrantu tato BfNgArapatrakam .
tato'pi ganDinIpatraM valAhakamataH param ..
tasmAt Kadirapatrantu vaYjulastavakastaTA .
Amrantu vakagucCastu jambUpatraM tataH param ..
bIjapUrasya patrantu tato'pi kuSapatrakam .
dUrvvANkuraM tataH proktaM SamIpatramataH param ..
patramAmalakaM tasmAddAmapatramataH param .
sarvvato vilvapatrantu devyAH prItikaraM matam ..”
iti kAlikApurARe 98 aDyAyaH .. * ..
tejapatram . tatparyyAyaH . tamAlapatram 1 patrakam
2 Cadanam 3 dalam 4 pAlASam 5 aMSukam 6
[Page3-026-c+ 52]
vAsaH 7 tApasam 8 sukumArakam 9 vastram 10
tamAlakam 11 rAmam 12 gopanam 13 vasa-
nam 14 tamAlam 15 suranirganDam 16 . asya
guRAH . kawutvam . tiktatvam . uzRatvam . kaPa-
vAtavizavastikaRqUtidozanASitvam . muKamastaka-
SoDanatvaYca . iti rAjanirGaRwaH .. api ca .
BAvaprakASe .
“patrakaM maDuraM kiYcittIkzRozRaM picCilaM laGu .
nihanti kaPavAtArSohfllAsArucipInasAn ..”
(patyate sTAnAt sTAnAntare anena . pata + “dAmnI-
SasayuyujastutudasisicamihapatadaSanahaH karaRe .”
3 . 2 . 182 . iti karaRe zwran .) vAhanam .
SarapakzaH . pakzipakzaH . iti medinI .. * ..
(patyate pAtyate SAstraboDAyavarRanicayo'nena .
pat + karaRe zwran . antarnivantatvAt taTAtvam .
(liKanADAraH . pAt iti BAzA . yaTA,
jyotistattve .
“zARmAsike tu samprApte BrAntiH saMjAyate yataH .
DAtrAkzarARi sfzwAni patrArUQAnyataH purA ..”
DAtumayapatrAkftidravyam . patar iti tavak iti
ca BAzA . yaTA, tulApuruzadAne dAnasAgare .
“suvarRapatrABaraRA ca kAryyA
sulohapArSvadbayaSfNKalABiH ..” * ..
(pAtyate sTAnAt sTAnAntaraM samAcAro'nena .)
patrI . lipiH . tasya rajYjanaM yaTA, --
“suvarRarUpyaraNgAdyE raYjayet patramuttamam .
sAmAnyottamamaDyAnAM patraraYjanamIritam ..” * ..
aTa patrapramARam .
“zaqaNgulADikaM hastaM patramuttamamIritam .
maDyamaM hastamAtraM syAt sAmAnyaM muzwihastakam ..”
aTa patraBaNgaprakAraH .
“patrantu triguRIkftya UrdDe tu dbiguRaM tyajet .
SezaBAge liKedbarRAn gadyapadyAdisaMyutAn ..” * ..
aTa patrasya racanakramaH .
“rAjaleKakamAhUya nfpo brUyAt prayatnataH .
patraM kuru yaTAyogyaM gadyapadyAdisaMyutam ..
paRqitadbayamAnIya leKako rahasi sTitaH .
yaTAyogyAnusAraRa patraM kuryyAnmanoramam ..
dinadvayaM trayaM vApi vicAryya paRqitena vE .
svaBrAnterdUzaRaM jYAtvA viliKet patrapustake ..
sAmAnyapatre saMliKya rahasi SrAvayennfpam .
nfpAjYayA SuBe pattre viliKedrAjaleKakaH ..” * ..
aTa leKanaprakAraH .
“aNkuSaM praTamaM dadyAt maNgalArTaM vicakzaRaH .
maDye vindusamAyuktamaDaH saptANkasaMyutam .. 7~ ..
tadaDaH svasti vinyasya tato gadyaM suSoBanam .
tataH SrISabdarUpARi padanyAsakramaM liKet ..
BAzayA saMskftenEva kuSalaM viliKet suDIH .
tataH SuBASuBAM vArttAM saMskftEH prAkftEstaTA ..
tataH pramARasandeSaM tato vArttAM niyojayet .
kIrttiprItiyutaM padyaM tataH kimaDikAdikam ..
patraprezaRaSlokaYca aNkamAsAdisaMyutam .
[Page3-027-a+ 52]
sarvvezAmeva patrezu liKanaYcEvamIritam ..
sarvvezAmeva patrARAM viDiM jYAtvA liKettu yaH .
svadeSe kIrttimApnoti taTA deSAntarezvapi ..
evaM SAstrakramaM jYAtvA yo liKedrAjapatrakam .
sa rAjamantriBiH sArdDaM yaSaH prApnotyanuttamam ..
SAstrasandarBamajYAtvA yo liKedrAjapatrakam .
sa rAjamantriBiH sArdDaM duryyaSo mahadApnuyAt ..” * ..
aTa patranayanakramaH .
“rAjapatraM nayenmUrdDni lalAwe pAtramantriRAm .
gurupatraM nayenmUrdDni brAhmaRAnAntaTEva ca ..
yatisannyAsinAYcEva svAminaSca taTEva ca .
sAdareREva yatnena taTA mUrdDani DArayet ..
BAryyAputtrasya mitrasya hfdaye DArayet suDIH .
pravIrARAM kaRWadeSe patraDAraRamIritam ..
etezAYcEva patrARAmuktaM DAraRalakzaRam .
anyezAmapi patrARAM niyamo nAtra darSitaH ..”
aTa patrapaWanaprakAraH .
“patraM DftvA namaskftya pUrvvAgraM sTApayet suDIH .
dakziRAgreRa sadasi nfpAgre rAjaleKakaH ..
patraM vitatya sadasi dvivAraM manasA paWet .
sPuwaM paScAt pravaktavyamakzoBo rAjaleKakaH ..
rahasi SrAvayet patraM SuBaM vA yadi vASuBam .
patraM SrutvA viditvArTaM saBAyAM SrAvayettataH ..
rahasya-patraM rahasi nfpAgre SrAvayeddvijaH .
aSuBaM nEva sadasi SuBaM patraM nfpAjYayA ..
evaM krameRa patrArTaM SrAvayitvA dvijottamaH .
nfpateH sanniDO sTitvA nfpAjYAmanuvarttate ..”
aTa patracihnAni .
“UrdDve zaqaNgulaM tyaktvA varttulaM candravimbavat .
kastUrIkuNkumEH kuryyAdrAjapatraM sucihnitam ..
mantriRAM kuNkumenEva paRqitasyEva candanEH .
gurURAM candanenEva sindUreREva svAminaH ..
BAryyAyAScApyalaktena candanEH pitfputtrayoH .
sannyAsinAM candanena yatInAM kuNkumena ca ..
raktacandanapaNkena Bftyasya samudIritam .
SoRitenEva SatrURAM patracihnaM prakalpayet ..
etezAYcEva sarvvezAM yaTAyogyAnusArataH .
patrasyordDve tu matimAn kuryyAt cihnaM suvarttulam ..”
aTa rAjapatrasya koRacCedanaprakAraH .
“dakziRe patrakoRasya aDastAta Cedayet suDIH .
ekANgulapramARena rAjapatrasya cEva hi ..”
aTa rAjapatrAdeH padanyAsaH .
“mahArAjADirAjaYca dAnaSORqaM taTEva ca .
taTA saccaritaM yojyaM kalpavfkzAdikaM nyaset ..
yaTAyogyAnusAreRa taTEva guRaBedataH .
rAjapatrezu sarvvezu padanyAsakramaM viduH ..”
aTa mantripatrasya .
“pravaraM guRamedena taTA saccaritAdikam .
vinyasya viliKet prAjYo mantripatre padakramam ..”
aTa paRqitasya .
“saMKyAvadvanditapadaM SAstrArTanipuRAdikam .
paRqitAnAYca patrezu viliKedvE padakramam ..”
[Page3-027-b+ 52]
aTa gurupatrasya .
“sAMKyasidDAntanipuRaM sanamaskArakaM padam .
vinyasya viliKet prAjYo gurupatrapadakramam ..”
aTa svAmipatrasya .
“pravaryyaM sanamaskAraM prARapriyAdikaM padam .
vinyasya viliKedDImAn svAmipatrapadakramam ..”
aTa BAryyApatrasya .
“prARapriyApadaM sADvIM taTA saccaritAdikam .
BAryyApatraM liKedvidbAn padakramamanuttamam ..”
aTa puttrasya .
“prARaputtrapadaM tadvattaTA saccaritAdikam .
ASIrvvacanasaMyuktaM puttrapatrapadakramam ..”
aTa pitfpatrasya .
“praBuvaryyaM namaskAraM taTA saccaritAdikam .
vinyasya viliKet puttraH pitfpatrapadakramam ..”
aTa sannyAsiyatipatrasya .
“sarvvavAYCAvinirmuktaM sarvvaSAstrArTapAragam .
sannyAsiyatipatrezu viliKecca padakramam ..”
sAmAnyasya .
“sAmAnyaBftyaSatrURAM viniyojyAmukaM prati .
SastrAvaSezitapadaM CAgatulyAdikaM taTA ..
etezAmeva patrezu yaTAyogyAnusArataH .
vinyasya viliKet prAjYaH padakramamanuttamam ..”
SrISabdavinyAsasaMKyA yaTA, --
“zaqguroH svAminaH paYca dve Bftyecaturo ripO .
SrISabdAnAM trayaM mitre ekEkaM puttraBAryyayoH ..” * ..
aTa rAjYaH praSastiH .
<P>svastigIrvvARacayacUqAratrarAjirociScumbita-
candracUqacaraRanaKenduvfndacandrikAsandohAsvAda-
caturacetaScakoravaravizamasamarasaYcaratprabalatara-
turagaKurapuwapawaladalitaBUpfzWottizWadBUyizWaDUli-
DArADUsaritasakalaharidantarapracaRqaBujadaRqa-
BrAjamAnaKaratarAsivitrAsitapratyarTipfTvIpati-
sArTaprArTitAnukampAsuDAsampAtAnavaratavidbaddA-
ridryavidrAvaRadraviRarASiviSrARanasamupArjjito-
rjjitayaSomarAlAvalikavalitavalidaDIcisaYcita-
yaSomfRAlajAlaBUpAlakulatilakaSrIyutamahA-
rAjADirAjezu .. 1 ..
<P>svastipracaRqadordaRqaKaRqaKaRqitArimaRqala-
muRqonmuktamuktAvalImaRqitasaMgrAmANganariNgamA-
RAnekavAraRavAhAdikAyakARqavakrataranakracakra-
caMkramaRaduratikramaRIyApagApatipraBUtayaSaScandra-
candrikAdyotavidyotitAtKilajaganmaRqalaviviDa-
draviRArpaRasantozitasUrisamUhastUyamAnAvadAta-
kIrttinarttakInarttanalIlAlepalepitagItiDurIRo-
rvvaSyAdiveSyAjanasavilAsagIyamAnaguRaSravaRA-
ndolitAKaRqaSravaRakuRqalaparitaHprasarpitapratApa-
tapanottApitArAtitatisamaDyAsitanikuYjakuYja-
prastutasOndaryyagATApramuditaSrImannArAyaRacaraRa-
kiNkaraSrIyutamahArAjadAnaSORqezu .. 2 .. * ..
aTa mantripraSastiH .
svastiSrImatsamastasAmantasevakanirvvAhakezu .
[Page3-027-c+ 51]
kozagokfzikfzIvalagajavAjigfhaparivAraharza-
hetunItiseturakzaRanipuRezu . asmadviSvAsEka-
niketanezu SrISrImantripravIrezu ASIrASinive-
danako'yaM varRaBUto'tratyaM BavyamAvedayan tatratyaM
BavyamavyAhatamanudinamanukzaRaM pfcCati sma .. * ..
aTa gurupraSastiH .
<P>svastiSrInArAyaRapadapAToruhaniHsaranmaka-
randamaGupAyamAnamAnasezu . viviDavidyAvidyoti-
tAKilaguRagaRAlaNkftavedavedANgapAragasvASramo-
citAcArasampannaparamahaMsaparivrAjakAcAryyasevya-
mAnaSrIgovindasvarUpagurucaraRAravindezu kowi-
SaH praRAmAH .. * ..
aTa BAryyAyAH svAmipraSastiH .
svastiSrImaduddAmapremahemaBUzitAsmadAdiBakta-
janezu . karRayoraDizWAnezu . netrayoraDidEvatezu .
kAmasya pariRAmezu . caturvvargapradAyakezu . mamA-
pararUpezu . SrImatsvAmicaraRAravindezu . govinda
ivendirAyAH SaNkara iva girijAyAH mahendra iva
pulomajAyAH pratidinaM vardDamAnA samArADanA
praRAmapUrvvamAstAm .. * ..
aTa BartturBAryyApraSastiH .
svastiSrImatsamastapremapAralAvaRyamUrttO priya-
tamAyAM netrayummasya kanInikAyAmiva candrasya
kzaRadAyAmiva kamalAkarasya kamalinyAmiva
paTikasya CAyAyAmiva tfzAturasya SItalAmfta-
DArAyAmiva mama saprema nivedayantI patrI
SuBASIrASInnivedayatu sarvvadA .. * ..
aTa puttrasya pitaraM prati praSastiH .
svastiSrImadaBinavavaSambadacittacintitasvI
yAnurAgAnuraYjitAnugfhItasvagfhyavargezu . nija-
caraRasaroja-raYjitaparAgasaM raktAsma dAdiBAla-
sTalaviSAlaBAgyasamBAvukzu . SrIyutapitfcaraRa-
saroruhezu . akiYcitkarakiNkarasya mama vadDa-
karasampuwasyAvanIpfzWalagnAH sAzwANgapraRatayaH
sahasramajasraM vijYApyaYca .. * ..
aTa pituH puttraM prati praSastiH .
svastiSrIviSveSvaracaraRasaroruhAnugrahasamA-
sAditAtivitatAnavadyavidyAvilAsapIyUzapara-
mparAparABAvukAnupamamADurIDurIRaviviDaguRA-
laNkftanijavaMSAvataMsasakalaviSvAsaniDAnanija-
kulapavitrIkftAtmaprAyezu . SrIyutaSudDAcArapari-
pUritaputtrezu SuBASizAM rASayaH santu vijYA-
pyaYca .. * ..
aTa sannyAsiyatipraSastiH .
svastiSrImatparamahaMsaparivrAjakAcAryyakaraRa-
nipuRatAparANmuKezu . vizamavizayadozadarSana-
dUzitaprapaYcaracanAviBAvezu . vedavedAntasAMKya-
sidDAntabadDadevaprakftipuruzavivekajYAnaSIlezu .
saMKyAvanmuKyavanditacaraRAravindasvASramocitA-
cAraparipAlanapavitrIkftaDaritrItalezu . sakala-
BUdeva-pUjita-SrIyuta-gosvAmi-caraRAravindezu .
[Page3-028-a+ 52]
mamAvanIsaMlagnAH sAzwANgapraRAmasahasramajasraM oM
namo nArAyaRAyeti mantreRAkalitamastu .. * ..
aTa BftyapraSastiH .
1~svastiBagavaccaraRaparAyaRasakaladraviRADi-
rakzakagomahizyAdipratipAlakaniKilavaMSAnu-
sevakavaSaMvadAmukaBftyaM prati .. * ..
aTAripraSastiH .
svastisamarANganaBrazwapratiBawayaSaHparipUrita-
sakalasAmantarAjaDAnIvijfmBitavIraSastrAva-
SezitanijavaMSAnurakzakasatataparitrastaSaraRA-
gatAmukaM prati .. * ..
aTa vivekinAM praSastiH .
svastiSrIBagavatpadapaNkajapUjanopacitapuRya-
puYjapavitrIkftAntaHkaraRadigvilAsinIvisara-
dDammillamilanmallImAlAkalAyaSo'nubanDinira-
vaDivasuviSrARanADarIkftasurapuraBUmIruhezu .
svastiSrImatparameSvarapAdapAToruhAsvAda-
caturacittacaYcarIkaBUvfndArakavfndAvanajanitA-
mitayaSaHpawIrapaNkapawalAlaNkftadigaNganAgaRastana-
tawaprabalapratApOrvvaKarvvIkftapratyarTisArTagarvvAkU-
pArapArezu .” iti vararucikftapatrakOmudI ..
<LEND>
