<L>7022<pc>2-071-c<k1>kAkaH<k2>kAkaH
kAkaH¦, puM, (kAyate SabdAyate . kE Sabde “iRBIkA-
pASalyatimarcciByaH kan” . uRAM 3 . 43 . iti
kan .) svanAmaKyAtapakziviSezaH . kAg iti
BAzA . tatparyyAyaH . karawaH 2 arizwaH 3 bali-
puzwaH 4 sakftprajaH 5 DmANkzaH 6 AtmaGozaH 7
paraBft 8 balimuk 9 vAyasaH 10 . ityamaraH
. 2 . 5 . 20 .. vAtajavaH 11 balaH 12 dIrGAyuH 13
sUcakaH 14 kfzRaH 15 grAmIRaH 16 piSunaH 17
kawaKAdakaH 18 dvikaH 19 kAgaH 20 . iti
[Page2-072-a+ 52]
jawADaraH .. kARaH 21 DUlijaNGaH 22 nimitta-
kft 23 kOSikAriH 24 cirAyuH 25 muKaraH
26 KaraH 27 mahAlolaH 28 ciraYjIvI 29
calAcalaH 30 karawakaH 31 nAgavIrakaH 32 gAQa-
mETunaH 33 luRwAkaH 34 SrAvakaH 35 rata-
jvaraH 36 . iti SabdaratnAvalI .. * .. asya
SAkunaM kAkacaritram . tadyaTA .
“aTocyate kAkarutaM rutAnAM
mUrdDni sTitaM SAkunaBAzitAnAm .
acintitAveditakAryyasidDiM
pUrvvAdikAzWApraharakrameRa ..
ye brAhmaRakzatriyavESyaSUdrAH
kAkA BavantyantyajapaYcamAste .
varRAkftiByAM fziBAzitAByAM
sadABiyuktErupalakzaRIyAH ..
vfhatpramARo gurudIrGatuRqo
dfQasvaraH kfzRavapuH sa vipraH .
piNgAkzanIlAkzavimiSravarRaH
syAt kzattriyastIkzRaravo'tiSUraH ..
yaH pARqunIlaH sitanIlacaYcu-
rnAtyarTarUQo rawitaSca tESyaH .
BasmacCavirBUrikakAraSabdaH
SUdraH kfSANgaScapalo nirUkzaH ..
virUkzasUkzmAsyatanurvviSaNko
yaH kanDarAdIptanavaM biBartti .
sTirAravaH sTEryyasametabudDiH
kAko'ntyajAtiH Kalu paYcamo'tra ..
droRABiDaH kfzRavapurdvijo yo
grAhyaH sa kAkaH Kalu muKyavfttyA .
tasmAdfte SyAmagalo nirIkzyaH
SvetaSca nindyo'dButadarSano'sO ..
vipraH sPUwe jalpati pfcCyamAne
nyUnaM tataH kzattriyajAtirAhuH .
AKyAtivESyastvaDivAsanena
bravIti SUdro balidAnaloBAt ..
praSnaM kftaM jalpati kfzRavarRaH
sadA samastaM vihago'ntyajAtiH .
sadyastrisaptAhadaSAhapakzEH
paYcApi kAkAH PaladAH krameRa ..
SAnte pradIpte ca rawan vihaNgaH
SuBaprado dIptaparANmuKaH san .
na kvApi rOdro rawitaH praSastaH
savvatra Sasto maDuraSca raktaH ..
dIptasTito yaH paruzasvareRa
virOti dIptABimuKaH sa kAryyam .
nizpAdya nirnASayate ca samya-
gdIptonmaKaH SAntaravo hi sidDyE ..
SAntapradIptABimuKo viDAya
SabdaM praviSyATa punaH pradIptam .
yo rOti kAko maDurasvareRa
hftvA virudDaM sa dadAti sidDim ..
viDAya dIptABimuKo virAvaM
[Page2-072-b+ 52]
tataH praSAntABimuKo virOti .
yo vAyaso'sO vinihantyasamyak
kAryyARi sarvvARi punaH karoti ..
sUryyodaye pUrvvadiSi praSasta-
sTAne sTito yo'BimuKaM virOti .
nASaM ripoScintitakAryyasidDiM
strIratnalABaM sa karoti kAkaH ..
DmANkzaH praBAte yadi vahniBAge
virOti tizWan ramaRIyadeSe .
SatrUn praRaSyatyacirAdviSaNkaH
prayAti yozitsamavApyate tat ..
ruvan praBAte diSi dakziRasyAM
kAkaH samAvedayate'tiduHKam .
rogArttimftyuM paruzaKareRa
ramyeRa cezwAgamayozidAptim ..
nErftyaBAge yadi ca praBAte
karoti kAkaH sahasA virAvam .
krUraM tataH karmma samaByupEti
dUtAgamo maDyamikA ca sidDiH ..
prAtaH pratIcyAM yadi rOti kAko
DruvaM tadA varzati vArivAhaH .
strIvastraBUBftpuruzAgamaSca
kaliH kalatreRa samaM tadA syAt ..
DmANkzasya Sabde pavanAlayasTe
vastrAnnayAnABimatAgamAH syuH .
pAnTAgamaH prAktanavfttinASaH
syAdanyadeSe gamanaM svadeSAt ..
diSyuttarasyAM suravaH praBAte
nirIkzamARo baliBug narARAm .
dadAti duHKaM BujagAcca BItiM
daridratAM nazwaDanezwalABam ..
diSISavatyAM yadi rOti kAka
AgacCatastadvanitAntyajAtI .
vyADernimittaM priyavastralABo
BatettadA rogabale'vasAnam ..
brahmapradeSe sTitavAyasasya
praBAtakAle maDurasvareRa .
aBIpsitArTAgamanaM DruvaM syAt
svAmiprasAdo draviRasya lABaH” ..
ti vasantarAje dikprahare sUryyodayaH .. * ..
“pUrvvatra yAme praTame saSabdaH
kAko BaveccintitakAryyasidDyE .
aBIzwalokAgamanaM taTAsyA-
nnazwArTalABo niyataM narARAm ..
AgneyaBAge yadi cAdyayAme
strIlABavidvezivaDO BavetAm .
kftAntaBAge baliBug virAvaH
strIlABasO KyapriyasaNgakArI ..
nErftyakoRe priyayozidApti-
rmmizwASanaM siDyati cintito'rTaH .
diSi pratIcyAM virute BavetA-
maByarTanIyAgamanAmbuzwazwI ..
[Page2-072-c+ 52]
vAyavyakoRe karawaH SuBaH syAt
nfpaprasAdo'DvagadarSanaM ca .
sOmyeca BIstaskaraSokavArttA
sOmyA ca vArttA DanalABavArttA ..
ISAnadeSe'Bimatena SaMsa-
strAso hutASAd bahulokasaNgaH .
brahmapradeSe suKakAmaBogaH
sammAnasampaddraviRAzwasidDiH” ..
iti praTama praharaH .. * ..
“prAcyAM dvitIye prahare virAvEH
kAkasya kaScit paTiko'ByupEti .
cErAdBayaM vyAkulatA ca bahvI
jAyeta kAcinmahatI ca SaNkA ..
hutASadeSe niyataM kaliH syAt
priyAgamAkarRanayozidAptiH .
yAmye tu vfzwirmahatI ca BItiH
priyasya cezwasya samAgamaH syAt ..
rakzodiSi prARaBayaM tadA syuH
strIBojyalABAKilarukpraRASAH .
Bavet pratIcyAM prabalAbalApti-
ryozAgamo vfdDi kuvarzaRaYca ..
samIraBAge DvajacOrasaNgo
dUtAgamastrIpiSitAnnalABaH .
sOmye gaRezwAgamanaM jayaYca
ramye rave cEraBayaM tvaraRye ..
maheSvarASAvirutaScakAka-
ScOrAgnisantrAsavirudDavArttAH .
bravIti rUkzErawanErarUkzEH
sadAryyagurvvAgamanaM jayaYca ..
brahmapradeSe prahare dvitIye
kAkaH suSabdo nfpatiprasAdam .
mizwAnnaBojyaYca dadAti puMsAM
karotyasO cOraBayaM kuSabdaH” ..
iti dvitIyapraharaH .. * ..
“EndryAM virUkzaH prahare tftIye
vfdDiM taTA cOraBayaM bravIti .
kfzRastu rAjAgamanaM jayaYca
karoti yAtrAM SuBakAryyasidDim ..
agnerviBAge'gniBayaM kaliSca
virudDavArttA viPalA ca yAtrA .
BavedvirudDErbbaliBuKirAvE-
rjayAdivArttA ca BavedviSudDiH ..
kAkuByavAcyAM kurute'titUrRaM
rogaM taTAptAgamanaM vihaNgaH .
kzudrARi kAryyARi ca yAnti sidDiM
sarvvARi tanmuKyatayA narARAm ..
kravyAdadeSe jaladAgamaH syA-
nmizwAnnalABo ripavo na santi .
SUdrAgamaH svAmivirudDavArttA
Bavanti yAtrAsu ca kAryyanASaH ..
syAt paScime nazwaDanasya lABo
dUrADvayAnaM suhfdAgamaSca .
[Page2-073-a+ 52]
yozAgamo'BIzwajayAdivArttA
yAtrAsu ramye rawite'rTasidDiH ..
vAtAlaye durdinameva vArttA
cOrABinazwArTasamAgamaSca .
santozavArttA varayozidApti-
ryAtrA rave syAnmaDure praSastA ..
yAme tftIye viruvantyudIcyAM
kAryyArTalABo nfpasevakAnAm .
BojyapravfdDyE SuBadA ca vArttA
prayARakaM vESyasamAgamaSca ..
diSyanDakAreH kurute suSabdaM
BojyaM jayaM hAnikalI kuSabdam .
brahmapradeSe tilataRqulAByAM
BojyaM ca tAmbUlayutaM dadAti” ..
iti tftIyapraharaH .. * ..
EndryAM turIyaprahare'rTalABo
BUmISapUjABayavfdDirogAH .
vahnervviBAge BayarogamftyuH
SizwAgamo vAyasarAsitena ..
yAmye rave taskaravEriBItI
syAtAM viSizwAgamarogamftyuH .
syAt yAtuDAnyAM mahatI pravfdDi-
raBIzwasidDiH paTi cErayudDam ..
diSi pratIcyAM prahare caturTe
dvijAtiraByeti tato'rTalABaH .
AyAti yozidvijayAmbuvfzwiH
sidDiH prayARe nfpatervvaraSca ..
vAyavyaBAge karawasya SabdE-
rAyAti yozit priyamAninI yA .
DruvaM pravAso dinasaptakena
SIGrAgamaH syAt gamane kfte ca ..
kuveraBAge paTiko'ByupEti
tAmbUlalABaH kuSalasya vArttA .
vESyAdDanAptisturagAdirUQA
yAtrAvirudDe mriyate ca rogI ..
sTARO sTitaSced baliBug virOti
suvarRavArttA sarujo vinASaH .
brahmapradeSe prahare caturTe
vArttA BavenmaDyamikA ca sidDiH” ..
iti caturTapraharaH .. * ..
“yadBAzitaM SAkunikErvvimiSraM
SuBASuBaM dikpraharakrameRa .
tatrASuBaM yacCati dIptaSabdaH
SreyaskaraH SAntaravaSca kAkaH ..
ramyaM ravaM dIptadiSi prasarpan
SAntAM diSaM BUri PalaM dadAti .
tadEva tucCaM vitaratyasO vE
dIptasTitaH paSyati dIptakAzWAm ..
yaTopadizwaM Palamatra duzwaM
taTEva taddIptadiSi sTitaH san .
DvANkzo'DirUQo viruvan karoti
nirIkzamARaH kakuBaM pradIptAm ..
[Page2-073-b+ 52]
kAkaH praSAntABimuKo'titucCaM
dIptASrito duzwaPalaM dadAti .
SAKASritaH SAntadigokzaRena
rUkzAravo'lpaM kaTayatyanizwam ..
SAntasvaraH SAntakakuppradeSe
tizWan pradoptAM kakuBaYca paSyan .
dadAtyaBIzwaM PalamevamalpaM
dIptAM sa paSyaMstu tadeva tUrRam ..
AkAracezwAravaBAgavijYA-
ScatvAri kAzWAdinayoH krameRa .
sadABiyuktASca nirUpayanti
yasmAcca te kAkarutaM manuzyAH” ..
iti kAkarute dikcakraprakaraRam .. * ..
“varzAkAlamaDikftya kiYcana
procyate baliBujo yaTAkramAt .
AlapARqakavicArasundaraM
SAkunaM sakalaSAkunottamam ..
vESAKamAse nirupadravezu
drumezu kAkasya SuBAya nIqam .
nindyezu Suzkezu sakaRwakezu
drumezu durBikzaprayAyahetuH ..
praSastavfkze yadi pUrvvaSAKA-
mASritya kAkena kftaM kulAyam .
tadvfzwirizwASakunapramodo
nIrogatA syAdvijayaSca rAjYaH ..
AgneyaSAKAracite ca nIqe
syAdvfzwirizwAsti BayaM kaliSca .
durBikzaSatrUdBavadeSaBaNgo
Bavanti rogASca catuzpadAnAm ..
yAmyAsu SAKAsu ca vAyasena
nIqe kfte'lpaM jalapAtamAhuH .
vyADiprakopaM maraRaM samantA-
dannakzayaM SatruviroDitAYca ..
nErftyaSAKAracite ca nIqe
yasmAcCanErvarzati varzakAle .
pIqA nfRAM viDvaracOraBIti-
durBikzayudDAni BavantyavaSyam ..
nIqe kfte paScimavfkzaSAKA-
mASritya kAkEH kaTitA ca vfzwiH .
nIrogatAkzemasuBikzavfdDi-
sampatpramodASca Bavanti loke ..
vAyavyaSAKAsu kfte ca nIqe
praBUtavAtAlpajalASca meGAH .
syurmUzikopadravaSasyanASa-
pakzadvayodvegamahAviroDAH ..
kOveraSAKAmaDikftya nIqe
kfte Bavet prAvfzi vfzwirizwA .
Bavanti ca kzemasuBikzasOKya-
nIrogatAvfdDisamfdDayo'smin ..
ISAnaSAKAsu ca vfzwiralpA
vEraM prajAnAmupasargadozaH .
syAdbAnDavAnAM kalahapravftti-
[Page2-073-c+ 52]
rmmaryyAdayA hIyata eza lokaH ..
vfkzAgranIqe tvativarzakAle
maDye punarmaDyamatoyapAtaH .
tucCApi vfzwirna pravatyaDastAt
sPuwaM diSoktaM na diSaH sPuwatvam ..
avfzwirogAdiBayAdivfdDiM
vidyAcca BUmO balimukkulAye .
Suzke ca vfkze qamarAnnanASO
prAkAra ranDrezu BayaM praBUtam ..
nimnapradeSe tarukoware vA
valmIkaranDre vratatizvapIha .
kAkasya nIqe rugavfzwidozE-
rBavanti SUnyA niyamena deSAH” ..
iti vasantarAje kAkarutaprakaraRam .. * ..
aTakAkARqavicAraH .
“ekaM BavedvAruRamagnisaMjYaM
dvitIyakaM mArutakaM tftIyam .
EndraM taTA nAma caturTameva-
maRqAni kAkyAH parikIrttitAni ..
kAkyA BavedvAruRamaRqakaM cet
pfTvI tadA nandati sarvvaSasyEH .
mandapravarzo'nalasaMjYake'Rqe
noptasya vIjasya Bavet prarohaH ..
jAtAni SasyAni samIraRe'Rqe
KAdanti kIwAH SalaBAH SukAdyAH .
kzemaM suBikzaM suKitA DaritrI
syAdEndraje'Rqe'BimatA ca sidDiH” ..
ityaRqaprakaraRam .. * ..
“yAtrA nimittAni ca kIrttayAmaH
sakftprajAnAM SakunAni tAni .
vijYAya yAni prajahAtyanarTA-
narTAMSca sarvvAn kurute'DvanInaH ..
BuNkze baliM pakzizu mantrapUtaM
tvaM prARizu prARizi varzalakzam .
guptena ca strIM Bajase namo'stu
tuByaM KagendrAya sakftprajAya ..
vilokya kAkaM vinivedya tasmE
mantreRa pUjAM daDiBaktayuktAm .
udIryya kAryyaM nijamaDvagena
vilokanIyaM SakunaM tadarTam ..
vAmena SabdaM maDuraM vimuYcan
vrajaMstvavAmena karoti kAkaH .
sarvvArTasidDiM punarAgamaYca
SuBapradeSe tu tadanyarUpaH ..
pradakziRaM saMpraviDAya mAga
vAmena kAko vinivarttate'sO .
yAtuH karotIhitakAryyasidDiM
kzemaYca SIGraM punarAgamaYca ..
vAme kalaM rOtyanulomayAyI
yo vAyaso'sO sakalArTasidDyE
syAtAM kramAddakziRavAmaSabdO
sidDyE virudDO viparItaBUtO ..
[Page2-074-a+ 52]
pfzWe virAvaM maDuraM vimuYca-
nnanuvrajaMScApi mato hitAya .
prAyeRa yAtAramanuvrajantaH
sarvve'pi kAkEH kaTitA vihaNgAH ..
kftvA ravaM yaH purataH prayAti
upasTito yo mudamAdaDAti .
kaRqUyate yaH svaSiro'NGriRAsO
puMsAM tadABIzwaPalaM dadAti ..
stamBe gajAnAM niyataM gajAptiM
gaje'DirUQaH pfTivIpatitvam .
turaNgame vAhanaBUmilABaM
karoti kAko vijayaM Dvajena ..
praRazwalABaM vijayaM ca kUpe
kzipraM nadIroDasi kAryyasidDim .
pUrRe Gawendre ca DanAptivfdDiM
DvANkzo'DirUQaH kurute saSabdaH ..
prAsAdaDAnyocCrayaharmmyapfzWa-
nizpannaSasyAvaniSAdvalAdO .
DvANkzo'DirUQo DanasADanAya
rOti SriyaM yacCati yugmarAvaH ..
pfzWe puro vA yadi gomayasTo
taTA vawAdyezu taruzvapIha .
sTito ruvan BojanapAnamizwaM
vizWAM ca kurvvan vitaratyavaSyam ..
annAdyavizWAPalamUlapuzpa-
matsyAdiBiH pUrRamuKaH sadEva .
saMdfzwamAtro'BimatArTasidDyE
mizwAnnaBojyAya sadEva kAkaH ..
nArISiraHpUrRaGawasTitasya
kAkasya SabdErvvanitADanAptiH ..
SayyADirUQasya ca tasya SabdEH
samAgamaH syAt sujanena sArdDam ..
gopfzWadUrvvAtarugomayezu
tuRqAni GarzannavalokitAgre .
AhAramanyasya taTA dadAno
dadAti BojyaM baliBugvicitram ..
DAnyaM yavaM vA daDi vApi cAjyaM
virOti paSyanniDilAmakArI .
karoti lABaM purataH sa dfzwo
yasyAsti vaktre tfRamapyaSuzkam ..
vfkzezu ramyANkurapatrapuzpa-
cCAyAPalAQyezu sakftprajasya .
Sabdena siDyantyasakfnnarARAM
sadEva sarvvARi samIhitAni ..
praSAntanAdaH SiKare tarURAM
strIsaNgasOKyaM karawo'BiDatte .
DAnyAdikUwezu taTAnnalABo
gopfzWago govanitADanAptim ..
kzemaM viDatte karaBasya pfzWe
Karasya pfzWe'riBayaM vaDaYca .
kroqasya pfzWe vaDamarTalABaM
tasyEva pfzWe GanalagnapaNke ..
[Page2-074-b+ 52]
sadyo jvaraM sEriBapfzWasaMsTo
mftANgasaMsTo maraRaM karoti .
kAryyakzatiM riktaGawasya saMsTaH
kAkaH kaliM kAzWamaDizWitaSca ..
yo dakziRaM kUjati dakziRena
prayAti yaScABimuKo'ByupEti .
yo yAti pfzWe pratilomagatyA
kftAravaH pAtayate sa raktam ..
vAme ravo dakziRatastato yaH
so'narTaheturbbaliBojanasya .
vAmapradeSe pratilomayAnaM
viGnAya lABo gfha eva tena ..
prayAti pfzWe yadi dakziRena
kftAravastadruDiraM puraH syAt .
vallIvaratrAdi ca yo gfhItvA
pradakziRaM yAti sa sarpaBItyE ..
gopucCavalmIkakftAspadaSca
ruvan Bavet sarpavilokanAya .
syAnmftyave'NgAracitAsTisaMsTaH
kAkaH prakurvvan karacarvvaRaM ca ..
ruvan puro hAnirujO karoti
mftyuM punarnizWurapfzWaSabdaH .
prasAryya riktaM vadanaM ya Aste
sarvvatra nindyo baliBojano'sO ..
vAmo'pyasfgyAtaBayaM mftiM vA
saMtAqayitvA rasacarmmaKaRqam .
caYccAsTiBaNgaM DruvamasTiBaNga-
banDe vaDaM jalpati yuDyamAnaH ..
vAmo'pi rogaM kurute viSuzke
tikte'pi vfkze kalikAryyanASO .
pakzO viDunvan viruvaMSca rUkzaM
sakaRwake mftyumupAdadAti ..
vaDo BavedBUruhaBagnaSAKe
banDo latABiH parivezwite syAt .
ramye tarO kaRwakayuktavfkze
sadA BavetAM kalikAryyasidDI ..
CannADirUQo na raveRa yAyAt
prayAti cet syAt Kalu raktapAtaH .
avaskaraM BUstfRakAzWakUpa-
BasmAdisaMsTo vinihanti kAryyam ..
vallIvaratrAkacaSuzkakAzWa-
carmmAsTijIrRAmbarabalkalAni .
aNgAraraktotpalakarparARi
dfzwAni cet kAkamuKe tadAnIm ..
puRyakzayaH pApasamAgamaSca
mahadBayaM rogasamudBavaSca .
banDo vaDaH sarvvaDanApahAra
ityAdikaM syAt paTi mandire ca ..
UrdDvAnanaScaYcalapakzayugmaH
kAkaH kunAdo vidaDAti mftyum .
CAyAyuDacCatraGawAsTiyAna-
vAditrakAzWAdikakuwwakAni ..
[Page2-074-c+ 52]
saNkocitEkANKrirupetavitto
dIptasvaro BAskaramIkzate ca .
kAzWAdikaM kuwwayate'TavA yo
yudDADikAnarTakaraH Kago'sO ..
tuRqena picCaM viliKan raveRa
yo rOti tUrRaYca nirIkzate kam .
ekena pAdena taTopavizwo
brUte sa banDaM purato janasya ..
viNgomayO nyasyati yasya mUrdDni
tasyAnalatrAsarujO BavetAm .
yasyAsTiKaRqaM visfjatyasO tu
prayAti tUrRaM nagarIM yamasya ..
brahmapradeSe viruvan yiyAsoH
kalatradozaM janayatyavaSyam .
manuzyamAtaNgaturaNgamARAM
Siro'DirUQo niDanAya tezAm ..
nadItawe vATa rawannawavyAM
Karasvaro vyAGramayAya gantuH .
nEvAturaH kvApiM mato hitAya
na duzwacezwo vitanoti SAntim ..
yAtrodyame sEnyavaDAya kAko
dfzwo raTe sASvanfmastakezu .
AyAti yasyABimuKo balasya
yudDodyame tasya parAjayaH syAt ..
sagfDrakaNkEH kawake nfpasya
kAkEH pravizwEH piSitaM vinApi .
saMyuDyamAnErariBiH samaM syA-
nmahAhavaH sanDirayuDyamAnEH ..
cihnaDvajacCannakftADirohaH
samudyataM SatrubalaM prapaSyan .
AjO jayaM jalpaMti BUmipAnAM
kftaDvaniH kzIratarO ca kAkaH ..
gatisvarO vAyasasaMprayuktO
prAcyAM PalAyoditavEparItyAt .
evaM jano'pyAcarati praBUtO
yaToditaM tatra taTAgamArTam ..
digyAmacakre'pi SuBASuBAni
PalAni yAni pratipAditAni .
pratizWamAnasya Bavanti yAni
taTAviDAnIti vadanti tajjYAH” ..
iti kAkarute yAtrAprakaraRam .. * ..
“sTAnasTitAnAM kaTayanti kAkA-
ScezwAviSezeRa SuBASuBAni .
praboDitAH prAktanakarmmaBirye
tallakzaRAya kriyate prayatnaH ..
nizkAraRaM saMvalitA ruvanto
grAme'nnanASAya Bavanti kAkAH .
roDaYca cakrAkftayo vadanti
savyApasavyaBramaRAdBayaYca ..
viGAtamAhurbbahuvargasaMsTA
rAtrO ruvanto janatAvinASam .
lokaYca caYcUcaraRaprahArE-
[Page2-075-a+ 52]
rudvejayantaH paracakravfdDim ..
yaH snAti DUlyAntu vilokya rOti
vfzwiM samASaMsati vAyaso'sO .
jalasTalaprARiviparyyayeRa
varzAsu vfzwiM BayamanyadA tu ..
maDyaM dine veSmani yasya kAko
virOti rOdraM viDunoti vANge .
haranti cOrA draviRAni tasya
DruvaM taTAnyo Bavati pramAdaH ..
ruvannadfzwastfRapUrRavaktro
hutASaBItiM karawaH karoti .
syAt prasTitasyApyaTavA sTitasya
duHKaM praBUtaM divasatrayeRa ..
CAyAsu lABaM Buvi BUmilABaM
viGnaM jale grAvaRi kAryyanASam .
karoti kAko viruvannarasya
prAsTAyinaH sTAnagatasya vApi ..
dvArapradeSeruDirAnulipto
virOti kAkaH SiSunASanAya .
pakzO viDunvan viruvaMSca rUkzaM
SAnte ca dIpte Bavane na SastaH ..
BUyastaTordDve praviDAya pakzO
kAkaH kunAdaM pralayaM karoti .
krudDo'DirUQaH karawAntaraYca
rogeRa mftyuM kurute narARAm ..
dravye hate vApahfte Kagena
vinASalABAvapi tAdfSasya .
rukmasya pIte rajatasya Sukle
cOlasya kArpAsamaye BavetAm ..
praSne kfte rogavinASabudDyA
hantyASu rogaM suravaH pradIpte .
SAnte pradeSe karawaScireRa
balyAravo rogamapAkaroti ..
praSne SuBe SAntadigASrayasTaH
SAntasvaro yaH SuBamAdaDAti .
yo bAyasastaM SuBadaM badanti
tadvyatyaye vyatyayaheturuktaH ..
virOti kumBe maRike'TavA yaH
sa garBavatyAH sutajanmahetuH
uqqIyate kaRwakinIYca SAKA
mAdAya rAjAgamanAya kAka ..
annAdivizWApiSitAdiBiryaH
pUrRAnano'BozwaPalaprado'sO .
mantrAdisidDO baRijAdilABe
Sasto vivAhAdiviDO ca kAkaH ..
izwArTado'SvAdikavAhanasTa-
SCatrAdisaMsTastadavAptakArI .
baDvAgamaM jalpati toraRasTo
hfdyArTado hfdyatarusTitaSca ..
vAyasaH kulakulaDvaniM yadA
vyAharedBavanasaMmuKaM tadA .
aByupEti paTikastadA DvaniM
[Page2-075-b+ 52]
sarvvakAryyaSuBadaM vadatyasO ..
idaM tvihotpAtayugaM pfTivyAM
mahABayaM SAkunikA vadanti .
yadvAyaso mETunasannivizwo
dfSyeta yadvA DavalaH kadAcit ..
udvegavidvezaBayapravAsa-
DanakzayavyADiBayaprahArAH .
budDipraRASAkulatApravAdA
nfRAM BavantyadButadarSanena ..
SamAya tatsUcitaduHKarASeH
snAnaM vahistatkzaRameva kuryyAt .
AtmIyaSaktyA ca sadakziRAni
dvijAya dadyAt vasanAni tAni ..
nayedahaHSezamapuRyahAnyA
SayIta BUmAvakftAnnaBakzaH .
havizyaBojI na Bajecca nArIM
dinAni sapta triguRAni yAvat ..
akAkaGAtavratamAdaDIta
baliM ca dadyAdbaliBojaneByaH .
snAtvA praBAte vidaDIta SAntiM
dadyAt svaSaktyA draviRaM guRiByaH ..
deSe tu yatrAdButametadugra-
mAlokyate tatra samApatanti .
avfzwidurBikzaBayopasarga-
cOrAgniSatrUdBavaDarmmanASAH ..
karmmARi tasyopaSamAya rAjA
pravarttayet SAntikapOzwikAni .
annAdyagoBUmivasUni dadyAt
yudDaM vidaDyAnna ca yAvadabdam” ..
iti kAkarute sTAnasTitaprakaraRaM paYcamam .. * ..
aTa svaravicAraH .
“kakAmiti kzemaviDo virAvaH
kekAmitIzwASanayAnahetuH .
karoti kUM kUmiti cArTalABaM
kvaM kvaM DvaniH kAYcanalABamAha ..
keM kemiti strIvarayozidAptyE
BogAya kAM kAmiti SabditaH syAt .
apatyalABaH ku ku ityanena
gantuH PalaM kekava ityanena ..
krO komitIdaM SuBalABakAri
kuM kuM ninAdaH priyasaNgamAya .
krAM krUmiti krAmiti ca trayo'mI
krAM krAmiti dvO ca ravO raRAya ..
krAM krAmiti krOmiti ca dviruktaM
krUM krUmiti krO kuku kU itIdam .
rutaM pradizwaM maraRAya nFRAM
gantuH praRASaM kutate KagAKyaH ..
krI krImitIzwArTavinASanAya
jvalajvaletyagniBayAya SabdaH .
kIkIti kokAviti yaH kaTaYcin-
muhurmuhuH syAt sa mato vaDAya ..
syAt kA itIdaM viPalaM sadEva
[Page2-075-c+ 52]
mitrAptaye syAt ka itIdfSaYca .
kAkA itIdaM tu viGAtakAri
karoti kAko vadati svatuzwyE ..
AhAradozAya ca kAkawIti
syAdAkulaM kukkuniBaM raRAya .
kekeDvanizkAkuwi kiM wikIti
trayaM tvidaM syAt puradUzaRAya ..
yat kA iti tristadanusvareRa
SabdadvayaM syAnmahate raRAya .
kAmityayaM vAhananASanaYca
dadAti harzaM kukukuMrvvitIdam ..
yatkA itIdaM virutaM sudIrGa-
kftasvareRoccaritaM pramAdAt .
utsAhahInaH SramadEnyayuktaH
sa vAyasaH kAryyavinASanAya ..
sAmizaM vakavaketi Bojaye-
dvArayet kalikalIti rAsanam .
aByupEti svararUkzaBAzite
prozitaH SavaSavArave SavaH ..
syAt kaliH kavakavaDvanO nfRAM
jAyate kaRakaRADvanO svaraH .
Avrajet kulukuluDvanO priyaH
sOdanaM kawakawaDvanO daDi ..
evaM prakArA bahavo'pare'pi
praSAntadIptAbaliBojanAnAm .
Bavanti SabdAH Kalu tezu keci-
dasmABiruktAH Kalu lakzaRIyAH” ..
iti kAkarute svaraprakaraRaM zazWam .. * ..
“hitaM nareByo muniBiH purARE-
rjYAnaM yaduktaM balipiRqayuktyA .
taducyate saMprati yena kAkA
vadanti nityaM balilABatuzwAH ..
adakziRasyAM diSi yatra kAkE-
ryyuto Bavet kzIrataruH praBUtO .
gatvA nivftte'hani tatra kAkA
nimantraRIyA balipiRqaBAjye ..
prAtastataH kzIrataroraDastA-
dviSoDya liKyet saha gomayena .
BUmipradeSe caturasramasya
maDye'rccayet brahmamurAriBAnUn ..
indrAgnivEvasvatayAtuDAna-
jaleSavAyudraviReSaSamBUn .
aByarccayedazwasu dikzu BaktyA
krameRa cAzwAvapi lokapAlAn ..
namoyutEH sapraRavESca sarvvA-
nnijABiDAnEH prayato manuzyaH .
arGAsanAlepanapuzpaDUpa-
nEvedyadIpAkzatadakziRABiH ..
AbrahmakAkAMstarusannivizwA-
nADyAya tatprAktanamantrayuktyA .
tatastadarTaM balimAjyasiktaM
mantreRa dadyAt daDipiRqayuktam” ..
[Page2-076-a+ 52]
mantraH . indrAya yamAya varuRAya DanadAya BUtavAya-
sAya baliM gfhRAtu me svAhA ..
“udIryya kAryyaM svamaTAvasftya
tataH pradeSe karawasya cezwAH
spfzwIkftANgAni SuBASuBArTaM
salakzayenniScalapARipAdaH ..
pUrvveRa KAdan suKavittavfdDiM
karoti vahRerdiSi vahRiBItim .
kAko'rTanASaM diSi dakziRasyAM
nErftyago digvarakftyadizwaH ..
jaleSadeSe'BimatArTasidDi-
rvvAyordiSIti praBavAlpavfzwiH .
sOmye suKArogyasamIhitArTa-
mISAnadeSe vitaratyaBIzwam ..
balO vilupte karawaH samantAt
kAryye vimiSraM pariBAvanIyam .
baliM vikIryyApi na Bakzayanti
kAkAstadAnIM BayadA Bavanti ..
kzIradrumArAmacatuzpadezu
saritsamIpe tridaSAlayezu .
deyo balirBUtadinAzwamIzu
kulmAzadaDyodanataRqulAdyEH” ..
iti kAkarute piRqaprakaraRaM saptamam .. * ..
“piRqatrayasyATa viDAnameta-
dAKyAyate yat kila nAradAdyEH .
dfzwaM munIndrEraSuBaM SuBaYca
yaTAvadasmin kaTayanti kAkAH ..
gatvA SuBe'hRi prahare caturTe
deSezu pUrvvapratipAditezu .
nareRa piRqatrayaBojanArTaM
kAkAH prayatnena nimantraRIyAH ..
tataH praBAte hyupalipya BUmiM
tasyAYca pUrvvoditamantrayuktyA .
brahmAcyuteSAppatilokapAlAH
kAkASca puMsAM kramatorccanIyAH ..
daDyodanAdyErvvihitaM praveSya
piRqatraye maRqalakasya maDye .
aByarccayedakzatapuzpaDUpE-
rmanoharEryatnaparo manuzyaH ..
tezu kzipet prAgdiganukrameRa
piRqezu hemapraTame dvitIye .
rUpyaM taTA lOhalavaM tftIye
SezaYca kuryyAdbalipiRqatulyam ..
triHsaptakftvo viniveSya piRqe
piRqA niveSyA baliBojaneByaH .
mantroktamAvAhanatoziteByaH
kAryyaM bicAryyApasarettataSca” ..
mantraH o~ hivi wimi viwi kAkacARqAlAya
svAhA . iti piRqABimantraRArTam .. o~ brahmaRe
viSvAya kAkacaRqAlAya svAhA . kAkAhvAnamantraH ..
“kAkena mukte sasuvaRapiRqe
jYeyaM nareRottamamAtmakAryyam .
[Page2-076-b+ 52]
Bukte sarUpye Kalu maDyamaM syAd-
Bukte salOhe tvaDamaM pradizwam ..
vivAdabARijyavivAhavfzwi-
kzemASca vittAH kfziBogarogAH .
saMgrAmasevAnfpakAryyadeSA
ityAdayo'smin pariBAvanIyAH ..
cezwAmavAmAM vidaDAti yAti
pradakziRaM dakziRapakzamuccEH .
grIvAM taToccAM kurute saSabdaH
sTAnaM manojYaM Srayati drumaYca ..
evaMviDAM yo vidaDAti cezwAM
piRqaM samAdAya SuBaM Kago'sO .
aBIzwakAryyAdaDikaM karoti
cezwAviparyyAsatayAnyaTAtvam ..
piRqaM samAdAya yadi praDAnaM
SAntaM diSaM gacCati kAkapakzI .
pUrRaM PalaM tat kurute narARAM
cikIrzite vastuni yatra tatra ..
kAko gfhItvA yadi muKyapiRqaM
prayAti dIptAM kakuBaM tadAnIm .
atyuttamaM kAryyaPalaM pradarSya
tataH saBastaM vinihantyavaSyam ..
dvitIyakaM yadyapahftya piRqa-
muqqIyate SAntadigASrayeRa .
PalaM tadAnIM SuBadaM narARAm
yApyaM Kago jalpati kAryyajAtam ..
kAke samAdAya jaGanyapiRqaM
yAte pradIptAM kakuBaM vadanti .
kAryyaM jaGanyAdaDikaM jaGanyaM
syAnmaDyamaM maDyamapiRqaBAge” ..
iti vasantarAje piRqatrayaprakaraRamazwamam .. * ..
“maharzayo vAyasaSAkunasya
vadanti sArAdapi sAraBUtam .
piRqAzwakaM yattadaSezameta-
dAKyAyate kAryyaviniScayArTam ..
SuBe'hni kAkAnaDivAsya sAyaM
piRqAzwakaM BoktumaTa praBAte .
tatkAlayogyAni samastavastU-
nyAdAya yAyAdvahirapramattaH ..
ekAntadeSe tarupArSvaBUmO
mfdgomayAByAmupalepitAyAm .
satpaYcagavyena samukzitAyAM
sOmyopahArErupaSoBitAyAm ..
viDAya pUjAM kuladevatAnAM
maDye tato'zwasvapi dikzu deyam .
Baktena sarpirdaDimiSritena
piRqAzwakaM prAgdiganukrameRa ..
pakzIndravahnyantakarAkzasendrAn
vizRuM viriYciM DanadaM maheSam .
pUrvvAdikAzWAkramayojitezu
nyaset kramAdazwasu piRqakezu ..
namoyutEstAn praRavaSca sarvvAM-
[Page2-076-c+ 52]
stato'rccayettannijanAmamantrEH .
arGyAsanAlepanapuzpaDUpE-
rnEvedyadIpAkzatadakziRABiH ..
aByarcciteByo viDinoditena
piRqAzwakaM tat dadatu dvijeByaH .
mantreRa saMmagtrya nivedanArTaM
kAryyaM vicintyApasarecca kiYcit” ..
<P>aTa mantraH . o~ namaH Kagapataye garuqa ya
droRAya pakzirAjAya svAhA ..
“droRAQakasamaM piRqaM gfhARa tvamaSaNkitaH .
yaTAdfzwaM nimittaM ca kaTayasvADame sPuwam ..
kAkena piRqe praTame gfhIte
tizWan vrajan vApi Bavet kftArTaH .
udvegaSokO viPalaH prayARe
hAniH kalirvvA Bavati dvitIye ..
yAmye rugApadBayamftyavaH syuH
piRqe caturTe vijayo raRezu .
syAdvEzRave'BIzwamakazwasADyaM
Bavet pravAso viPalaSca zazWe ..
nAstIha tanniScayameva kAryyaM
Bukte na yat siDyati sOmyapiRqe .
santApaSokO viPalA ca yAtrA
piRqe'zwame vAyasaBakzite ca ..
piRqaM na gfhRAtyaTavA na BuNkte
caYcUnaKErvvikzipati dvijo yaH .
kAryyezu sarvvezu sa na praSasto
bravIti GoraM samaraM sa puMsAm” ..
iti vasantarAje kAkarute piRqAzwakaprakaraRaM
navamam .. * ..
“AdyaM paYcASatA dvAByAM vfttErdikcakramIritam .
kAkAlayaparIkzA ca dvitIye daSaBistriBiH ..
vfttEstriBistftIye ca kAkARqakanirUpaRam .
dvAcatvAriMSatA vfttEryAtrA turyye prakIrttitAH ..
vfttAni viMSatistrIRi sTAnaM sTApye ca paYcamaH .
svaraprakaraRaM zazWaM vfttErdvAdaSaBistataH ..
ekAdaSaBirAKyAnaM baliMsaMjYaYca saptamam .
piRqatrayaviDAnAya caturddaSaBirazwamam ..
piRqAzwakaviDAnAya navame yadudAhftam .
antyaprakaraRaM tacca vfttAnyekAdaSEva tu ..
vasantarAjaSAkune sadAgamArTaSoBane .
samastasatvakOtuke vicArito'tra vAyasaH” .. * ..
samudAyena 181 vfttAni . iti vasantarAjaSAku-
nAntargatavAyasaSAkunanAmakAkacaritraM samAptam ..
kAkamAMsaguRAH . dozakzayApahatvam . cakzurhitatvam .
vfMhaRatvam . balAyurhitakAritvam . laDutvam .
dIpaRatvaYca . iti rAjanirGaRwaH ..
(“kAkaH kokilaSUkarAstvaTa Karo-
zwrASvAdayo BallukA
vyAlAH sOraBayo vfkapraBftayo
ye cAnyajIvA nfRAm .
maRqUkASca sarIsfpAdikagaRA
yUkA kaliNgASca ye
[Page2-077-a+ 52]
kokaH sArasaSArikA Suka ime
BakzyA na SastAstaTA ..
gfhacawakacakorAH kAkajAtyASca SyenAH
pikaSukavizaSfNgIBfNgadAtyUhakalkAH .
jalakarawakapotA potakI KaYjarIwAH
kalavikamaSakAdyA yUkapiNgAdayo'nye ..
ete BakzyA nEva BakzyA na cezwA
ye cApyanye'jYAtanAmARqajASca .
anye cApi SvApadA ye ca nindyA-
ste cAKAdyA varjjitAScAtra sarvve” ..
iti hArIte praTamasTAne . 11 aH ..
“kAkakaNkakuraracAzaBAsaSaSaGAtyulUkacillisye-
nagfDrapraBftayaH prasahAH ..
“ete siMhAdiBiH sarvve samAnA vAyasAdayaH .
rasavIryya vipAkezu viSezAcCoziRe hitAH” ..
iti suSrute sUtrasTAne . 46 aH ..) pIWasarpI .
Ko~qA iti BAzA .. dvIpaviSezaH . parimARaBedaH .
vfkzaviSezaH . Siro'vakzAlanam . iti hemacandra-
medinIkarO .. tilakaH . atiDfzwaH . iti Sabda-
ratnAvalI ..
<LEND>
