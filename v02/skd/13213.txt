<L>13213<pc>2-511-c<k1>japaH<k2>japaH
japaH¦, puM, (japyate iti . japa + “vyaDajapo-
ranupasarge .” 3 . 3 . 61 . iti BAve ap .)
viDAnena mantroccAraRam . tadbiDiryaTA, --
“noccErjjapaYca saMkuryyAt rahaH kuryyAdatandritaH .
samAhitamanAstUzRIM manasA vApi cintayet ..
viDiyajYAt japayajYo viSizwo daSaBirguREH .
upAMSuH syAcCataguRaH sAhasro mAnasaH smftaH .
vinA darBEstu yat snAnaM yacca dAnaM vinodakam .
asaMKyeyantu yadjapyaM sarvvaM tadaPalaM smftam ..
muktAPalErvidrumeRa rudrAkzEH sPawikena vA .
gaRanA sarvvaTA kAryyA samyagaNguliparvvaBiH ..
hiraRyaratnamaRiBirjapyaM SataguRaM Bavet .
sahasraguRamindrAkzEH padmAkzErayutaM Bavet ..
niyutaM vApi rudrAkzErBadrAkzEstu na saMSayaH .
puttrajIvakajapyasya parisaMKyA na vidyate ..
daSaBirjanmajanitaM Satena ca purA kftam .
triyugaM tu sahasreRa gAyattryA hanti duzkftam ..
darBahastastaTAsIno darBezUdakapARinA .
prANmuKo varttayet mAlAM sahasraM Satameva vA ..”
ityAdye vahnipurARe nityAhnikasnAnaviDi-
nAmADyAyaH .. tasyAnuzWAnaM yaTA, --
“manaH saMhftya vizayAnmantrArTagatamAnasaH .
na drutaM na vilambaYca japenmOktikapaNktivat ..
japaH syAdakzarAvfttirmAnasopAMSuvAcikEH .
DiyA yadakzaraSreRIM varRasvarapadAtmikAm ..
uccaredarTamuddiSya mAnasaH sa japaH smftaH .
jihvozWO cAlayet kiYciddevatAgatamAnasaH ..
[Page2-512-a+ 52]
kiYcicCravaRayogyaH syAdupAMSuH sa japaH smftaH .
mantramuccArayedbAcA vAcikaH sa japaH smftaH ..
uccErjapAdviSizwaH syAdupAMSurdaSaBirguREH .
jihvAjapaH SataguRaH sAhasro mAnasaH smftaH .
jihvAjapaH sa vijYeyaH kevalaM jihvayA buDEH ..”
tatra varjyaM yaTA, --
“vinmUtrotsargaSaNkAdiyuktaH karmma karoti ca .
japArccanAdikaM sarvvamapavitraM Bavet priye ! ..
malinAmbarakeSAdimuKadOrganDyasaMyutaH .
yo japettaM dahatyASu devatA guptisaMsTitA ..
AlasyaM jfmBaRaM nidrAM kzutaM nizWIvanaM Bayam .
nIcANgasparSanaM kopaM japakAle vivarjjayet ..”
aTa karamAlAjapaniyamo yaTA, --
“tarjjanA maDyamAnAmA kanizWA ceti tAHkramAt .
tisro'NgulyastriparvvARo maDyamA cEkaparvvikA ..
parvvadbayaM maDyamAyA merutvenopakalpayet .
anAmAmaDyamAraBya kanizWAdita eva ca ..
tarjjanImUlaparyyantaM daSaparvvasu saMjapet .
anAmAmUlamAraBya kanizWAdita eva ca .
tarjanImaDyaparyyantamazwaparvvasu saMjapet ..”
etadbacanantu azwottaraSatAdivizayam .
Saktivizaye punaH .
“anAmikAtrayaM parvva kanizWAditriparvvikA .
maDyamAyASca tritayaM tarjjanImUlaparvvaRi ..
tarjjanyagre taTA maDye yo japet sa tu pApakft .
anAmAmUlamAraBya prAdakziRyakrameRa ca ..
maDyAdimUlaparyantamazwaparvvasu saMjapet ..”
SrIvidyAvizaye punaH .
“anAmAmaDyamAyASca mUlAgraYca dvayaM dvayam .
kanizWAyASca tarjjanyAstrayaM parvva sureSvari ! ..
anAmAmaDyamAyASca meruH syAt dbitayaM SuBam .
pradakziRakramAddevi ! japettripurasundarIm ..
kanizWAmUlamAraBya prAdakziRyakrameRa ca .
tarjjanImUlaparyyantamazwaparvvasu saMjapet ..”
idamapi azwottaraSatAdivizayam .. * ..
“aNgulIrna viyuYjIta kiYcidAkuYcite tale .
aNgulInAM viyogAcca Cidre ca sravate japaH ..
aNgulyagre ca yajjaptaM yajjaptaM merulaNGane .
parvvasanDizu yajjaptaM tat sarvvaM nizPalaM Bavet ..
gaRanAviDimullaNGya yo japettajjapaM yataH .
gfhRanti rAkzasAstena gaRayet sarvvaTA buDaH ..
hfdaye hastamAropya tiryyak kftvA karANgulIH .
AcCAdya vAsasA hastO dakziRena sadA japet ..”
japasaMKyAyAM nizidDadravyaM yaTA, --
“nAkzatErhastaparvvErvvA na DAnyErna ca puzpakEH .
na candanErmfttikayA japasaMKyAYca kArayet ..” * ..
tatra vihitadravyaM yaTA, --
“lAkzAkuzIdasindUraM gomayaYca karIzakam .
eBirnirmmAya vawikAM japasaMKyAntu kArayet ..”
aTa varRamAlAjapaniyamo yaTA, --
“sabinduM varRamuccAryya paScAnmantraM japedbuDaH .
akArAdikzakArAntaM binduyuktaM viBAvya ca ..
[Page2-512-b+ 52]
varRamAlA samAKyAtA anulomavilomataH .
paYcASallipiBirmmAlA vihitA sarvvakarmmasu ..
akArAdikzakArAntA varRamAlA prakIrttitA ..
kzArRaM merumuKaM tatra kalpayenmunisattama ! .
anayA sarvvamantrARAM japaH sarvvasamfdDidaH ..” * ..
tasya PalaM yaTA, --
“japanizWo dvijaSrezWo'KilayajYaPalaM laBet .
sarvvezAmeva yajYAnAM jAyate'sO mahAPalaH ..
japena devatA nityaM stUyamAnA prasIdati .
prasannA vipulAn kAmAn dadyAnmuktiYca
SASvatIm ..
yakzarakzaHpiSAcASca grahAH sarpASca BIzaRAH .
jApinaM nopasarpanti BayaBItAH samantataH ..
yAvantaH karmmayajYAH syuH pradizwAni tapAMsi ca .
sarvve te japayajYasya kalAM nArhanti zoqaSIm ..
mAhAtmyaM vAcikasyEtat japayajYasya kIrttitam .
tasmAcCataguRopAMSuH sAhasro mAnasaH smftaH ..”
iti tantrasAraH ..
<LEND>
