<L>21262<pc>3-122-c<k1>pArAyaRaM<k2>pArAyaRaM
pArAyaRaM¦, klI, sAkalyavacanam . ityamaraH . 3 .
2 . 2 .. “pAraM samAptiM ayate gacCati prApnoti
pArAyaRaM nandyAditvAdanaH . AvizwaliNgatvA-
dBinnaliNgena sAmAnADikaraRye'pi klIvamava
pArAyaRam . yaTA DAtupArAyaRam . ratna-
[Page3-123-a+ 52]
pArAyaRaM nAma laNketi mama mETilIti BawwiH .”
iti BarataH .. (pAramayante samAptiM prApnuvanti
yeneti . aya + lyuw karaRe ityeke .) purARa-
pAWaH . (yaTA, devIBAgavate . 3 . 26 . 17 .
“varayedbrAhmaRaM SAntaM pArAyaRakfte tadA ..”)
tatra SrIBAgavatapAWAnukramo yaTA, --
SrIpArvvatyuvAca .
“skanDErdvAdaSaBiH proktaM SrImadBAgavataM praBo ! .
SukastacCrAvayAmAsa mahArAjaM parIkzitam ..
saptAheneti Bagavan ! SrUyate tatra tatra ha .
tasyAnukramamicCAmi SrotuM tatPalameva ca ..
sadASiva uvAca .
sADu pfzWammahABAge ! loke yat pracarizyati .
pArAyaRamiti KyAtaM sadyo muktipradaM nfRAm ..
SukasyoktikrameREva paWedBAgavatantu yaH .
SrAvayecCfRuyAdbApi tasyAnantaM PalaM Bavet ..
kftanityakriyaH prAtaH kuSahastaH kftAsanaH .
devadvijagurUnnatvA DyAtvA vizRuM sanAtanam ..
dvEpAyanaM namaskftya SukadevaYca BaktitaH .
hiraRyAkzavaDaM yAvat praTame'hani kIrttayet ..
caritaM BaratasyApi dvitIye'Ta tftIyake .
maTanaYcAmftasyApi yatra kUrmmaH svayaM hariH ..
caturTadivase cEva daSame harijanma ca .
paScame tu paWedvidvAn rukmiRyA haraRAvaDi ..
zazWe codDavasaMvAdaM saptame tu samApayet .
aDyAyaM prApya viramenna tu maDye kadAcana ..
kfte virAme maDye tu aDyAyAdiM paWet punaH .
paWedarTaM buDyamAnaH SrAvayedvEzRavottame ! ..
SrotA tu prANmuKo BUtvA SfRuyAdBaktitatparaH .
aDyAye svarRamAzEkaM taTA dadyAcca dakziRAm ..
samAptO ca tato DenuM svarRaSfNgIM nivedayet .
kuryyAcca vEzRavaM homaM sAtvatAn BojayettataH ..
evaM yaH kurute devi ! pAWaM BAgavatasya tu .
SravaRaM SrAvaRAM vApi sa izwAM gatimApnuyAt .
etat pArAyaRaM nAma sarvvakAmaPalapradam ..
pAWakAle tu tridaSA munayaSca tapoDanAH .
pArSvadASca taTA vizRoH sAnnirDyaM tatra kurvvate ..
etatte kaTitaM devi ! pArAyaRaviDAnakam .
vizRuprItikaraM puRyaM kimBUyaH SrotumicCasi ..”
iti pAdme pAtAlaKaRqe pArAyaRamAhAtmye 71
aDyAya .. * .. apica .
kumArA UcuH .
“aTa te saMpravakzyAmaH saptAhagrahaRe viDim .
sahAyErvasuBiScEva prAyaH sADyo viDiH smftaH ..
dEvajYantu samAhUya muhUrttaM pfcCa yatnataH .
vivAhe yAdfSaM vittaM tAdfSaM parikalpayet ..
naBasya ASvinorjjO ca mArgaSIrzaH SucirnaBAH .
ete mAsAH kaTAramBe SrotFRAM mokzasUcakAH ..
mAsAnAM nirRaye yAni tAni tyAjyAni sarvvaTA .
sahAyASca ta evAtra karttavyAH sodyamASca ye ..
deSe deSe taTA ceyaM vArttA prezyA prayatnataH .
Bavizyati kaTA cAtra AgantavyaM kuwambiBiH ..
[Page3-123-b+ 52]
dUre harikaTAH keciddUre cAcyutakIrttanAH .
striyaH SUdrAdayo ye ca tezAM boDo yato Bavet ..
deSe deSe viraktA ye vEzRavAH kIrttanotsukAH .
tezveva patraM prezyaYca talleKanamitIritam ..
satAM samAjo BavitA saptarAtraM sudurlaBaH .
apUrvvarasarUpEva kaTA cAtra Bavizyati ..
SrIBAgavatapIyUzakaTAsu rasalampawAH .
BavantaSca tadA SIGramAyAntu prematatparAH ..
nAvakASaH kadAcidvA dinamAtraM taTApi vA .
sarvvaTA gamanaM kAryyaM kzaRo'trEva sudurlaBaH ..
evamAkAraRaM tezAM karttavyaM vinayena ca .
AgantukAnAM sarvvezAM vAsasTAnAni kalpayet ..
tIrTe cEva vane cApi gfhe vA SravaRaM smftam .
viSAlA vasuDA yatra karttavyaM tatkaTAsTalam ..
SoDanaM mArjanaM BUmerlepanaM DAtumaRqanam .
gfhopaskaramudDftya gfhakoRe niveSayet ..
arvvAk paYcAhato yatnAdAstIrRAni pralepayet .
karttavyaM maRqapaM proccEH kadalIzaRqamaRqitam ..
PalapuzpadalErziSvak vitAne ca virAjitam .
caturddikzu DvajAropo bahusampadvirAjitaH ..
UrdDvaM saptEva lokASca kalpanIyAH suvistaram .
tezu viprA viraktASca sTApanIyAH prabuDya ca ..
pUrvvaM tezAmAsanAni karttavyARi yaTottaram .
vaktuScApi taTA divyamAsanaM parikalpayet ..
udaNmuKo BavedvaktA SrotA vE prANmuKastadA .
prANmuKo'Ta BavedvaktA SrotA codaNmuKastadA ..
aTavA pUrvvadik jYeyA pUjyapUjakamaDyataH .
SrotFRAmAgamaH prokto deSakAlAdikovidEH ..
virakto vEzRavo vipro vedaSAstraviSudDimAn .
dfzwAntakuSalo DIro vaktA kAryye'tinispfhaH ..
anekakarmmaviBrAntAH strERAH pAzaRqavAdinaH .
SukaSAstrakaToccAre tyAjyAste ye'pyapaRqitAH .
vaktuH pArSve samarTArTamanyaH sTApyastaTAviDaH ..
paRqitaH saMSayacCettA lokaboDanatatparaH ..
vaktrA kzOraM prakarttavyaM dinAdarvvAk vratAptaye .
aruRodaye'sO nirvvatya SOcaM snAnaM samAcaret ..
maRqalaYca prakarttavyaM tatra sTApyo haristaTA .
kfzRamuddiSya mantreRa caret pUjAviDiM kramAt .
pradakziRanamaskArAn pUjAnte stutimAcaret ..
saMsArasAgare magnaM dInaM mAM karuRAniDe ! .
karmmagrAhagfhItANgaM mAmudDara BavArRavAt ..
SrImadBAgavatasyApi tataH pUjA prayatnataH .
karttavyA viDinA prItyA DUpadIpasamanvitA ..
tatastu SrIPalaM DftvA namaskAraM samAcaret .
stutiH prasannacittena karttavyA kevalaM tadA ..
SrImadBAgavatAKyastvaM pratyakzaH kfzRa eva hi .
svIkfto'si mayA nATa ! muktyarTaM BavasAgare ..
manoraTo madIyo'yaM saPalaH sarvvaTA tvayA .
nirviGnenEva karttavyo dAso'haM tava keSava ! ..
evaM dInaM vacaH proktvA vaktAraYcATa pUjayet .
saMBUzya vastraBUzABiH pUjAnte taYca saMstavet ..
SukarUpapraboDajYaH sarvvaSAstraviSAradaH .
[Page3-123-c+ 52]
etatakaTAprakASena madajYAnaM vinASaya ..
tadagre niyamaH paScAt karttavyaH Sreyase mudA .
saptarAtraM yaTASaktyA DAraRIyaH sa eva hi ..
varaRaM paYcaviprARAM kaTABAganivfttaye .
karttavyaM tErharerjapyaM dvAdaSAkzaravidyayA ..
brAhmaRAn vEzRavAn cAnyAn taTA kIrttana-
kAriRaH .
natvA saMpUjya dattvArGyaM svayamAsanamAviSet ..
lokacitnADanAgAraputtracintAcyutaSca yaH .
kaTAcintASudDamatiH sa laBet Palamuttamam ..
AsUryyodayamAraBya sArdDaM tripraharAntakam .
vAcanIyA kaTA samyak DIrakaRWaM suDImatA ..
kaTAvirAmaH karttavyo maDyAhne GawikAdbayam .
tatkaTAmanukAryyaM vE kIrttanaM vEzRavEstadA ..
malamUtrajayArTaM hi laGvAhAraH suKAvahaH .
havizyAnnena karttavyo hyekavAraM kaTArTinA ..
upozya saptarAtraM vA SaktiScet SfRuyAttadA .
GftapAnaM payaHpAnaM kftvA vA SfRuyAt suKam ..
PalAhAreRa vA SrAvyamekaBaktena vA punaH .
suKasADyaM Bavedyattu karttavyaM SravaRAya tat ..
Bojanantu varaM manye kaTASravaRakArakam .
nopavAso varaH proktaH kaTAviGnakaro yadi ..
saptAhavratinAM puMsAM niyamAn SfRu nArada ! .
vizRudIkzAvihInAnAM nADikAraH kaTASrave ..
brahmacaryyamaDaHsuptiH patrAvalyAYca Bojanam .
kaTAsamAptO BaktiYca kuryyAnnityaM kaTAvratI ..
dbidalaM maDu tElaYca garizWAnnantaTEva ca .
BAvaduzwaM paryyuzitaM jahyAnnityaM kaTAvratI ..
vfntAkaYca kaliNgaYca dagDamannaM masUrikAm .
nizpAvamAmizAdyaYca varjjayettu kaTAvratI ..
palARquM laSunaM hiNguM mUlakaM gfYjanantaTA .
lAlikAmUlakuzmARqaM nEvAdyAcca kaTAvratI ..
devavEzRavaviprARAM gurumovatinAntaTA .
strIrAjamahatAM nindAM vajjayecca kaTAvratI ..
kAmaM kroDaM madaM dAnaM matsaraM loBameva ca .
damBaM mohaM taTA dvezaM dUrayecca kaTAvratI ..
rajasvalAntyajamlecCapatitavrAtakEstaTA .
dbijadbiqvedavAhyESca na vadedya kaTAvratI ..
satyaM SOcaM dayAM mOnaM mArjjanaM vinayantaTA .
udAraM mAnasaM tadvat kuryyAdevaM kaTAvratI ..
daridraSca kzayI rogI nirBAgyaH pApakarmmavAn .
anapatyo mokzakAmaH SfRuyAt sa kaTAmimAm ..
apuzpA kAkabanDyA ca banDyA yA ca mftArBakA .
sravadgarBA ca yA nArI tayA SrAvyA prayatnataH ..
etena viDinA dattaM tadakzayataraM Bavet .
atyuttamAdinA saptakowiyajYaPalapradA ..
evaM kftvA vrataviDimudyApanamaTAcaret .
tajjanmAzwamIvratavat karttavyaM PalakANkziBiH ..
akiYcanezu Baktezu prAyo nodyApanAgrahaH .
SravaRenEva pUtAste nizkAmA vEzRavA yataH ..
evaM nagAhayajYe'smin samApte SrotfBistadA .
pustakasya ca vaktuSca pUjA kAryyAtiBaktitaH ..
[Page3-124-a+ 52]
prasAdastulasImAlA SrotfByaScATa dIyatAm .
mfdaNgatAlalalitaM kIrttanaM kIrttyatAM tataH ..
jayaSabdo namaHSabdaH SaNKaSabdaSca gIyatAm .
vipreByo yAcakeByaSca vittamannaYca dIyatAm ..
viraktaScedBavet SrotA gItA vAcyA pare'hani .
mfhasTaScettadA homaH karttavyaH karmmaSAntaye ..
pratiSlokaYca juhuyAdbiDinA daSamasya ca .
pAyasaM daDi sarpiSca tilAdimaDusaMyutam ..
aTavA havanaM kuryyAdgAyattryA susamAhitaH .
tanmayatvAt purARasya paramasyAsya tattvataH ..
homASaktO buDo hOmyaM dadyAttatPalasidDaye .
nAnAcCidraniroDArTaM nyUnatADikyatAKyayoH ..
dozayoH praSamArTantu paWennAmasahasrakam .
tena syAt saPalaM sarvvaM nAstyasmAdaDikaM yataH ..
dbAdaSa brAhmaRAn paScAdBojayenmaDupAyasEH .
dadyAt suvarRaM DenuYca vratapUrRatvasidDaye ..
SaktO palatrayamitaM svarRasiMhaM viDAya ca .
tatrAsya pustakaM sTApya liKitaM lalitAkzaram ..
saMpUjyAvAhanAdyEstadupacArEH sadakziRam .
vastraBUzaRaganDAdyEH pUjitAya yatAtmane ..
AcAryyAya suDIrddattvA muktaH syAdBavabanDanEH .
evaM kfte viDAne ca sarvvapApanivAraRe .
PaladaM syAt purARantu SrImadBAgavataM SuBam ..
DarmmArTakAmamokzARAM sADanaM nAtrasaMSayaH .
iti te kaTitaM sarvvaM kiM BUyaH SrotumicCasi ..
SrImadBAgavatenEva BaktiBuktiH prakASitA ..”
iti pAdmottaraKaRqe SrIBAgavatamAhAtmye
6 aDyAyaH ..
<LEND>
