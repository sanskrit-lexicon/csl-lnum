<L>29759<pc>4-167-c<k1>rudraH<k2>rudraH
rudraH¦, puM, (rodayatIti . rud + Ric + “roderRi
luk ca .” uRA0 2 . 22 . iti rak . ReSca
luk .) AdityapatravfkzaH . iti rAjanirGaRwaH ..
SivaH . (yaTA, mahABArate . 13 . 17 . 46 .
“trijawaScIravAsASca rudraH senApatirvviBuH ..”)
gaRadevatAviSezaH . ityamaraH .. ayaM agni-
mUrttiH . yaTA rudrAya agnimUrttaye namaH . iti
tiTyAditattve SivapUjApadDatiH .. sa ca brahmaRaH
kroDarUpaH sfzwikAle BrUmaDyAjjAtaH . tat-
sfzwaH BUtapretapiSAcAdiH . ayamevAnte saMhAra-
karttA . iti BAgavatam .. * .. aTEkAdaSa-
rudranAmAni yaTA . ajaH 1 ekapAt 2 ahi-
braGnaH 3 piRAkI 4 aparAjitaH 5 tryasvakaH 6
[Page4-168-a+ 52]
maheSvaraH 7 vfzAkapiH 8 SamBuH 9 haraRaH 10
ISvaraH 11 . iti mahABArate dAnaDarmmaH .. * ..
api ca .
“ajEkapAdahibraGno virUpAkzaH sureSvaraH .
jayanto bahurUpaSca tryambako'pyaparAjitaH .
vEvasvataSca sAvitro haro rudrA ime smftAH ..”
iti jawADaraH .. * ..
anyacca .
“ajEkapAdahibraDnastvazwA rudraSca vIryyavAn .
tvazwuScApyAtmajaH puttro viSvarUpo mahAtapAH ..
haraSca bahurUpaSca tryambakaScAparAjitaH .
vfzAkapiSca SamBuSca kaparddo rEvatastaTA ..
ekAdaSEte kaTitA rudrAstriBuvaneSvarAH ..”
iti gAruqe 6 aDyAyaH ..
agnipurARe tvazwfsTAne kfttivAsAH .. * .. apa-
raYca .
“ajEkapadAhibraDno virUpAkzo'Ta rEvataH .
haraSca bahurUpaSca tryambakaSca sureSvaraH ..
sAvitryaSca jayantaSca piRAkI cAparAjitaH .
ete rudrAH samAKyAtA ekAdaSa gaReSvarAH ..
etezAM mAnasAnAntu triSUlavaraDAriRAm .
kowayaScaturaSItistat puttrAScAkzamA matAH ..
dikzu sarvvAsu ye rakzAM prakurvvanti gaReSvarAH .
puttrapOttrasutAstvete suraBIgarBasamBavAH ..”
iti mAtsye 5 aDyAyaH .. * ..
tasya utpattiryaTA, --
“prajAH srazwumanAstepe tapaH paramaduScaram .
tasyEvaM tapyamAnasya na kiYcit samavarttata ..
tato dIrGeRa kAlena duHKAt kroDo vyajAyata .
kroDAvizwasya netrAByAM prApatannaSrubindavaH ..
tatasteByo'SrubinduByo BUtAH pretAstadABavan .
sarvvAMstAnagrajAn dfzwvA brahmAtmAnamavindata ..
tadA prARamayo rudraH prAdurAsIt praBormuKAt .
sahasrAdityasaNkASo yugAntadahanopamaH ..
ruroda sasvaraM GoraM devadevaH svayaM SivaH .
rodamAnaM tadA brahmA mArodIrityaBAzata .
rodanAdrudra ityevaM loke KyAtiM gamizyasi ..
anyAni saptanAmAti patnIH puttrAMSca SASvatAn .
sTAnAni cEzAmazwAnAM dadO lokapitAmahaH ..
BavaH SarvvastaTeSAnaH paSUnAmpatireva ca .
BImaScogro mahAdevastAni nAmAni sapta vE ..
sUryyo jalaM mahI vahnirvvAyurAkASameva ca .
dIkzito brAhmaRaScandra ityetA azwamUrttayaH ..
sTAnezu tezu ye rudraM DyAyanti manujADipa .
tezAmazwatanurddevo dadAti paramaM padam ..
suvarccalA taTEvomA vikeSA ca SivA taTA .
svAhA diSA ca dIkzA ca rohiRIti ca
patnayaH ..
SanEScarastaTA Sukro lohitAkzI manojavaH .
sandaH sargo'Ta santAno buDaScEzAM sutAH
smftAH ..”
iti kOrmme 10 aDyAyaH .. * ..
[Page4-168-b+ 52]
vizRurudrayoraBedo yaTA, --
“sadEva devo BagavAt mahAdevo na saMSayaH .
manyante ye jagdyoniM viBinnaM vizRumISvarAt .
mohAdavedanizWAdvA te yAnti narakaM narAH ..
vedAnuvarttinaM rudraM devaM nArAyaRantaTA .
ekIBAvena paSyanti muktiBAjo Bavanti te ..”
iti ca tatrEva 13 aDyAyaH .. * ..
kalpaBede tasyotpattinAmasTAnaBAryyAdIni yaTA,
“cukopa ca tato brahmA jvalanniva hutASanaH .
tataH kopaM svaputtreByaH kftamanyAyyamityapi ..
vicAryya parivardDantaM niyantumupacakrame .
yatnAnniyamyamAno'pi sa kopaH paramezWinaH ..
BruvormmaDyAdaTodBUtaH kumAro nIlalohitaH .
jAtamAtraH kumAro'sO ruroda BagavAn BavaH ..
brahmovAca kaTaM puttrarodizi tvaM mahAbala .
tanme kaTata kAmante sadyaH sampAdayAmyaham ..
rudra uvAca .
nAmAni kuru me brahman ! sTAnAni ca jagad-
guro .
patnISca dehi Bagavan tataH SAntirBavizyati ..
brahmovAca .
jAnAmi tvAM devadevaM pUrvvaM dattaM varaM mama .
satyaM karttuM BabAn jAtastvaM hi sarvveSvareMSvaraH ..
jAtamAtro rodizi tvaM tato rudra iti smftaH .
nAmAnyanyAni te deva viDAsye SfRu puttraka ..
ftaDvajo manurmanyurugraretA mahAn SivaH .
BavaH kAlo mahinaso vAmadevo DftavrataH ..
etAni tava nAmAni ye smaranti narA Buvi .
tezAM sadEva kalyARaM karizyasi mahAmate ..
sTAnAni ca pravakzyAmi tezu vAso viDIyatAm ..
indriyARyasuhfdbyoma vAyuragnirjalaM mahI .
tapaScandraSca sUryyaSca sTAnAnyetAni te Bava ..
DftirDIrasilomA ca niyut sarpirvilambikA .
irAvatI svaDA dIkzA yozitastava sundarI ..
prajAH sfja mahABAga jagadetat prapUraya ..
ityAdizwaH sa BagavAn brahmaRA nIlalohitaH .
sfzwavAn sa prajA bahvIrBUtapretapiSAcakAn .
kuzmARqAn vikftAkArAn BEravAn BIma-
nAdinaH ..
tAna dfzwvA tu tadA brahmA jagadvidrAvakAn
bahUn .
vArayAmAsa puttra tvaM mA srAkzIrIdfSIH prajAH ..
tapasA vizRumArADya viharasva yaTAsuKam .
iti te kaTito rAjan ! rudrasargaH prajApateH ..
yaM SrutvApi naraH sadyo jahyAdBUtakftaM Bayam ..”
iti pAdme svargaKaRqe rudrasargaH 8 aDyAyaH .. * ..
prakArAntaraM yaTA, --
“kaTitastamasaH sargo brahmaMste'yaM mahAmune .
rudrasargaM pravakzyAmi tanme nigadataH SfRu ..
kalpAdAvAtmanastulyaM sutaM praDyAyatastataH .
prAdurAsIt praBoraNke kumAro nIlalohitaH ..
rudan vE sasvaraM so'Ta dravaMSca dbijasattama ! .
[Page4-168-c+ 52]
kiM karozIti taM brahmA rudantaM pratyuvAca vE ..
nAma DehIti taM so'Ta pratyuvAca prajApatim .
rudrastvaM deva nAmAsi mArodIrGEryyamApnuhi ..
evamuktaH punaH so'Ta saptakftvo ruroda vE .
tato'nyAni dadO tasmE sapta nAmAni sa praBuH ..
sTAnAni cEzAmazwAnAM patnIH puttrAMSca vE praBuH ..
BavaM SarvvamaTeSAnaM taTA paSupatiM dvija .
BImamugraM mahAdevamuvAca sa pitAmahaH ..
cakre nAmAnyaTEtAniM sTAnAnyezAM cakAra saH ..
mUryyo jalaM mahI vahnirvvAyurAkASameva ca .
dIkzito brAhmaRaH soma ityetAstanavaH kramAt ..
suvarccalA taTEvozA sukeSI cAparA SivA .
svAhA diSastaTA dIkzA rohiRI ca yaTA-
kramam ..
sUryyAdInAM naraSrezWa rudrAdyErnAmaBiH saha .
patnyaH smftA mahABAga tadapatyAni me SfRu ..
yezAM sUtiprasUteSca idamApUritaM jagat .
SanEScarastaTA Sukro lohitANgo manojavaH ..
skandaH sargo'Ta santAno buDaScAnukramAt sutAH .
evaMprakArarudro'sO satIM BAryyAmavindata ..
dakzakopAcca tatyAja sA satI svaM kalevaram .
himavadduhitA sABUnmenAyAM dvijasattama ! ..
upayeme punaScomAmananyAM BagavAn BavaH ..
devO DAtA viDAtArO BfgoH KyAtirasUyata .
SriyaYca devadevasya patnI nArAyaRasya yA ..”
iti vizRupurARe 1 aMSe 8 aDyAyaH .. * ..
(“dbitIye hi yuge sarvvamakroDavratamAsTitam .
divyaM sahasravarzARAmasurA aBidudruvuH ..
tapoviGnaM SamIkarttuntapoviGnaM mahAtmanAm .
paSyan samarTaScopekzAScakre dakzaH prajApatiH ..
punarmAheSvaraM BAgaM DruvaM dakzaH prajApatiH .
prAyo na kalpayAmAsa procyamAnaH surErapi ..
pASupatya fco yASca SEvyaScAhutayaSca yAH .
yajYasidDikftastABirhInaYcEva sa izwavAn ..
aTottIrRavrato devo budDA dakzavyatikramam .
rudro rOdraM puraskftya BAvamAtmavidAtmanaH ..
sfzwvA lalAwe cakzurvE dagDvA tAnasurAn praBuH .
bARaM kroDAgnisantaptamasfjat SatrunASanam ..
tato yajYaH sa viDvasto vyaTitASca divOkasaH .
dAhavyaTA parItASca BrAntA BUtagaRA diSaH ..”
iti carake cikitsAsTAne tftIye'DyAye ..)
rudragItA varAhapurARe drazwavyA .. * .. (viSva-
karmmaputtraviSezaH . yaTA, vizRupurARe . 1 .
15 . 122 .
“tasya puttrAstu catvArastazAM nAmAni me SfRu .
ajEkapAdahibraDnastvazwA rudraSca budDimAn ..”)
svanAmaKyAtaH kaviviSezaH . sa ca vidyAvilAsa-
puttraH BAvavilAsapraRetA . kavirayaM mAnasiMha-
puttrasya BAvasiMhamahIpateH samaye baBUva .
sa ca BAvasiMhamahIpatirvvarttamAnajayapuramahA-
rAjasya zoqaSaH pUrvvapuruzaH . taTA ca BAva-
vilAse . 134 -- 136 .
[Page4-169-a+ 52]
“anyApadeSaviniveSavidagDabudDi-
SrIBAvasiMhanarasiMhaniyogayogAt .
sampAdito viviDaBAvavikAsaBAjAM
prItyE BfSaM Bavatu BAvavilAsa ezaH ..”
sadguRAnAM samudreRa rudreRa graTitA guREH .
kaRWasTA SlokamAleyaM kezAM na kurute Sriyam ..
vidyAvilAsaputrasya nyAyavAcaspateriyam .
kAvyAlApavidagDAnAM mudaM nirmmAtu nirmmitiH ..”)
<LEND>
