<L>27467<pc>3-729-c<k1>muktA<k2>muktA
muktA¦, strI, (mucyate sma . mocyate niHsAryyate
iti vA . muc + ktaH . wAp .) rAsnA . iti
ratnamAlA .. ratnaviSezaH . motI iti hindI-
BAzA . asyA aDizWAtrI devatA candraH . iti
jyotizam .. tatparyyAyaH . mOktikam 2 . itya-
maraH . 2 . 9 . 93 .. sOmyA 3 SOktikeyam 4
tAram 5 tArA 6 BOtikam 7 tOtikam 8
amBaHsAram 9 SItalam 10 nIrajam 11
nakzatram 12 induratnam 13 lakzmIH 14 muktA-
Palam 15 binduPalam 16 muktikA 17 SOkte-
yakam 18 SuktimaRiH 19 SaSipraBam 20
svacCam 21 himam 22 himabalam 23 suDAM-
SuBam 24 SuDAMSuratnam 25 . lakzmIsTAne lakzaM
SaSipraBasTAne SaSipriyaM himabalasTAne hema-
vataM suDAMSuBasTAne BUruhaM iti ca pAWaH . iti
rAjanirGaRwaH .. SOktikam 26 . iti BAva-
prakASaH .. SuktibIjam 27 hArI 28 . iti
SabdaratnAvalI .. kuvalam 29 . iti jawADaraH ..
asyA guRAH . sArakatvam . SItatvam . kazA-
yatvam . svAdutvam . leKanatvam . cakzuzyatvaYca .
tadDAraRaguRaH . pApAlakzmIvinASitvam . iti
rAjavallaBaH .. vfzyatvam . balapuzwidatvaYca . iti
BAvaprakASaH .. * .. api ca .
“mOktikaYca maDuraM suSItalaM
dfzwirogaSamanaM vizApaham .
rAjayakzmaparikopanASanaM
kzIRavIryyabalapuzwivardDanam ..”
asyA lakzaRaM yaTA, --
“nakzatrABaM SudDamatyantamuktaM
snigDaM sTUlaM nirmmalaM nirvraRaYca .
[Page3-730-a+ 52]
nyastaM Datte gOravaM yattulAyAM
tannirmOlyaM mOktikaM sOKyadAyi ..”
asyA dozalakzaRaM yaTA, --
“yadbicCAyaM mOktikaM vyaNgakAyaM
SuktisparSaM raktatAYcAtiDatte .
matsyAkzyaNkaM rUkzamuttAnanamraM
nEtadDAryyaM DImatA dozadAyi ..”
azwaDA mOktikaM yaTA, --
“mAtaNgoragamInapotriSirasastvaksAraSaNGAmbuBf-
cCuktInAmudarAcca mOktikamaRiH spazwaM Bavatya-
vfDA ..”
mOktikaviSezo yaTA, --
“CAyApAwalanIlapItaDavalAstatrApi sAmAnyataH
saptAnAM bahuSo na labDiriti cecCOkteyakaM
tUlyaRam ..” * ..
mOktikaparIkzA yaTA, --
“lavaRakzArakzodini pAtre'jagomUtrapUrite
kziptam .
mardditamapi SAlItuzEryadavikftaM tanmOktikaM
jAtyam ..”
iti rAjanirGaRwaH .. * ..
tadutpattisTAnAni yaTA, --
“SaNKo gajaSca kroqaSca PaRI matsyaSca darduraH .
veRurete samAKyAtAstajjYErmOktikayonayaH ..”
iti BAvaprakASaH .. * ..
aTa prakArAntaramuktAparIkzA .
“dbipendrajImUtavarAhaSaNKa-
matsyAhiSuktyudBavaveRujAni .
muktAPalAni praTitAni loke-
tezAntu Suktyudbavameva BUri ..
veDyantu SuktyudBavameva tezAM
SezARyaveDyAni vadanti tajjYAH .
mataNgajA ye tu viSudDavaMSyA-
ste mOktikAnAM praBavAH pradizwAH ..
utpadyate mOktikamezu vftta-
mApItavarRaM praBayA vihInam ..
vakzye gajaparIkzAyAM gajajAtiScaturvviDA .
mOktikaM tezu jAtaM hi caturvviDamudIryyate ..
brAhmaRaM pItaSuklantu kzattriyaM pItaraktakam .
pItaSyAmantu vESyaM syAt SUdraM syAt pIta-
nIlakam ..
kAmbojakumBasamBUtaM DAtrIPalaniBaM guru .
atipiYjarasacCAyaM mOktikaM mandadIDiti ..
DArADarezu jAyeta mOktikaM jalabinduBiH .
durlaBaM tanmanuzyARAM devEstat hriyate'mbarAt ..
kukkuwARqasamaM vfttaM mOktikaM niviqaM guru .
GanajaM BAnusaNkASaM devayogyamamAnuzam ..” * ..
taTAhi gAruqe .
“nAByeti meGapraBavaM DaritrIM
viyadgataM tadbibuDA haranti .
arcciHpraBAnAvftadigviBAga-
mAdityavadduHKaviBAvyavimbam ..
[Page3-730-b+ 52]
tejastiraskftya hutASanendu-
nakzatratArAgrahasamBavaYca .
divA yaTA dIptikarantaTEva
tamo'vagAQAsvapi tanniSAsu ..
vicitraratnadyuticArutoya-
catuHsamudrA BavanABirAmA .
mUlyaM na vA syAditi niScayo me
kftsnA mahI tasya suvarRapUrRA ..
hIno'pi yastallaBate kaTaYcit
vipAkayogAnmahataH SuBasya .
sapatnahInaH pfTivIM samagrAM
Bunakti tattizWati yAvadeva ..
na kevalaM tacCuBakfnnfpasya
BAgyEH prajAnAmapi janma tasya .
tadyojanAnAM paritaH Satasya
sarvvAnanarTAn vimuKIkaroti ..
jalajyotirmarujjAnAM meGAnAM triviDaM Bavet .
jalADike'DikaM svacCaM komalaM puru kAnti-
mat ..
jyotizaM kAntimadvfttaM durnirIkzaM ravipraBam .
kAntimat komalaM vfttaM mArutaM vimalaM laGu ..
varAhadaMzwrApraBavaM varizWaM
tasyEva daMzwrANkuratulyavarRam .
kvacit kaTaYcit sa BuvaH pradeSe
prajAyate SUkaravadvarizWaH ..
brahmAdijAtiBedena varAho'pi caturvviDaH .
tezu jAtA BavenmuktA samAsena caturvviDA ..
brAhmaRaH SuklavarRastu SUdramante'sya lakzate .
kzattriyaH Suklaraktastu sparSe karkkaSa eva ca ..
vESyaH syAt SuklapItastu komalaH kolasanniBaH .
SUdraH syAcCuklanIlastu karkkaSaH SyAma eva ca ..”
taTA ca .
“kolajaM kolasadfSaM taddaMzwrAsadfSacCavi .
alaByaM manujE ramyaM mOktikaM puRyavarjjitEH .. * ..
ye kambavaH SArNgamuKAvamarza-
pItasya SaNKapravarasya gotre .
syAnmOktikAnAmiha tezu janma
tallakzaRaM saMprati kIrttayAmaH ..
svayonimaDyacCavitulyavarRaM
SaNKAdbfhatkolaPalapramARam ..
taTA ca .
varzopalasamaM dIptyA pAYcajanyakulodBavam .
kapotARqapramARaM tadatikAnti manoharam .. * ..
viSezo yaTA, --
“aSvinyAdikanakzatre ye jAtAH kambavaH SuBAH .
mOktikaM tezu jAtaM hi saptaviMSatiBedaBAk ..
SuklASuklAH pItaraktA nIlA lohitapiYjarAH .
AkarvvurAH pAwalASca navavarRAH prakIrttitAH ..
mahanmaDyalaGUnmAnEH saptaviMSatiDA Bavet .
kramatastezu vijYeyaM nakzatrezu manIziBiH .. * ..
pAWInapfzWasya samAnavarRaM
mInAt suvfttaM laGu nAtisUkzmam .
[Page3-730-c+ 52]
utpAdyate vAricarAnanezu
mInASca te maDyacarAH payoDeH ..”
taTA ca .
“guYjAPalakAyasTOlyaM mOktikaM timijaM
laGu .
pAwalApuzpasaNkASamalpakAnti suvarttulam ..
vAtapittakaPadvandvasannipAtapraBedataH .
sapta prakftayo mIne saptaDA tena mOktikam ..
laGizWamaruRaM vAtAt ApItaM mfdu pittataH .
SuklaM guru kaPodrekAt vAtapittAnmfdurlaGu ..
vAtaSlezmaBavaM sTUlaM pittaSlezmajamacCakam .
sarvvaliNgaprayogeRa sAnnipAtikamucyate ..
ekajAH SuBadAH proktAstaTA vE sAnni-
pAtikAH .. * ..
BOjaNgamaM nIlaviSudDavarRaM
sarvvaM Bavet prajvalavarRaSoBam .
nitAntaDOtapratikalpyamAna-
nistriMSaDArAsamavarRaSoBam ..
BujaNgamAste vizavegadfptAH
SrIvAsukervvaMSaBavAH pfTivyAm .
kvacit kadAcit Kalu puRyadeSe
tizWanti te paSyati tAnmanuzyaH ..
PaRijaM varttulaM ramyaM nIlacCAyaM mahAdyuti .
puRyahInA na paSyanti vAsukeH kulasamBavam ..
SfgAlakolAmalakolaguYjA-
PalapramARAstu caturviDAste .
syurbrahmabAhUdBavavESyaSUdra-
sarpezu jAtAH pravarAstu sarvve ..
prApyApi ratnAni DanaM SriyaMvA
rAjaSriyaMvA mahatIM durApAm .
tejo'nvitAH puRyakfto Bavanti
muktAPalasyAsya viDAraRena ..
jijYAsayA ratnaviniScayajYEH
SuBe muhUrtte prayatEH prayatnAt .
rakzAviDAnaM sumahadviDAya
harmmyopavizwaM kriyate yadA tat .
tadA mahaddunduBitUryyaGozE-
rGanErGanErAvriyate'ntarIkzam ..
na taM BujaNgA na tu jAtuDAnA
na rAkzasA nApi ca duzwalokAH .
hiMsanti yasyAhiSiraHsamutTaM
muktAPalaM tizWati kozamaDye ..
BekAdizvapi jAyante maRayo ye kvacit kvacit .
BOjaNgamamaRestulyAste vijYeyA buDottamEH ..
nakzatramAleva divo viSIrRA
dantAvalI tasya mahAsurasya .
vicitrarUpezu vicitravarRA
payaHsu patyuH payasAM papAta ..
sampUrRacandrAMSukalApakAnte-
rBaRipravekasya mahAguRasya .
tacCuktimatsusTitimApa bIja-
mAsan purApyanyaBavAni yAni ..
[Page3-731-a+ 52]
yasmin pradeSe'mbuniDO papAta
sucArumuktAmaRiratnabIjam .
tasmin payastoyaDarAvakIrRaM
SuktO sTitaM mOktikatAmavApa .. * ..
sEMhalikapAralOkika-sOrAzwrikatAmraparRapAra-
savAH .
kOverapARqyavirAwamuktA ityAkarAScAzwO ..
“svAtyAM sTite ravO meGErye muktA jalabindavaH .
SIrRAH Suktizu jAyante tErmuktA nirmmalatvizaH ..
sTUlA maDyAstaTA sUkzmA bindumAnAnusArataH .
susnigDamaDuracCAyaM mOktikaM siMhalodBavam ..
pAralOkikasamBUtaM mOktikaM niviqaM guru .
sOrAzwrikaBavaM sTUlaM vfttaM svacCaM sitaM Ganam ..
tAmraparRaBavaM tAmraM pItaM pArasavodBavam .
Izat SyAmaYca rUkzaYca kOverodBavamOktikam ..
pARqyadeSodBavaM pARqu sitaM rUkzaM virAwajam .
rukmiRyAKyA tu yA SuktistatprasUtiH sudurlaBA ..
tatra jAtaM sitaM svacCaM jAtIPalasamaM varam .
CAyAvadbahulaM ramyaM nirddozaM yadi laByate ..
amUlyaM tadbinirddizwaM ratnalakzaRakovidEH .
durlaBaM nfpayogyaM syAdalpaBAgyErna laByate ..”
anyastvAha .
“sarvvasya tasyAkarajA viSezAt
rUpapramARe ca yaTEva vidbAn .
nahi vyavasTAsti guRAguRezu
sarvvatra sarvvAkftayo Bavanti ..”
brahmAdijAtiBedena Suktayo'pi caturvviDAH .
tAsu sarvvAsu jAtaM hi mOktikaM syAccaturvviDam ..
brAhmaRastu sitaH svacCo guruH SuklaH praBAnvitaH .
AraktaH kzattriyaH sTUlastaTAruRaviBAnvitaH ..
vESyastvApItavarRo'pi snigDaH SvetaH praBAnvitaH .
SUdraH SuklavapuH sUkzmastaTA sTUlo'sitadyutiH ..
varzopalAnAM samavarRaSoBaM
tvaksAramaDyapraBavaM pradizwam .
te veRavo divyajanopaBogye
sTAne prarohanti na sArvvajanye ..
vaMSajaM SaSisaNkASaM kakkolIPalamArdrakam .
prApyate bahuBiH puRyEstadrakzyaM vedamantrataH ..
paYcaBUtasamudrekAdvaMSe paYcaviDe Bavet .
muktA paYcaviDA tAsAM yaTAlakzaRamucyate ..
pArTivI guruvatsA ca tEjasI tejasA laGuH .
vAyavI ca mfduH sTUlA gAganI komalA laGuH .
ApyAH snigDA BfSaM SuklAH paYcEtAH pravarA
matAH .
AsAM DAraRamAtreRa vyADiH ko'pi na
jAyate ..” * ..
evamanyatrApi .
“gajAhikolamatsyanAM SIrze muktAPalodBavaH .
tvaksAraSuktiSaNKAnAM garBe muktAPalodBavaH ..
DArADarezu jAyeta mOktikaM jalabinduBiH .
jImUte SucirUpaYca gaje pAwalaBAsvaram ..
matsye SvetaYca nistejaH PaRindre nIlaBAsvaram .
[Page3-731-b+ 52]
haricCvetaM taTA vaMSe pItaSvetaYca SUkare .
SaNKaSuktyudBavaM SvetaM muktAratnamanuttamam ..
caturDA mOktike cCAyA pItA ca maDurA sitA .
nIlA cEva samAKyAtA ratnatattvaparIkzakEH ..
pItA lakzmIpradA CAyA maDurA budDivardDinI .
SuklA yaSaskarI CAyA nIlA sOBAgyadAyinI ..
sitA CAyA BavedbipraH kzattriyaScArkaraSmivAn .
pItacCAyA BavedvESyaH SUdraH kfzRarucirmmataH .. *
aTa guRAH .
sutAraYca savfttaYca svacCaYca nirmmalaM taTA .
GanaM snigDaYca sacCAyaM taTA sPuwitameva ca .
azwO guRAH samAKyAtA mOktikAnAmaSezataH ..
tadyaTA, --
tArakAdyutisaNkASaM sutAramiti gadyate .
sarvvato varttulaM yacca suvfttaM tannigadyate ..
svacCaM dozavinirmmuktaM nirmmalaM malavarjjitam .
gurutvaM tulane yasya tadGanaM mOktikaM varam ..
snehenEva viliptaM yattat snigDamiti gadyate .
CAyAsamanvitaM yacca sacCAyaM tannigadyate ..
vraRareKAvihInaM yattat syAdasPuwitaM SuBam ..
BrAjizRu komalaM kAntaM manojYaM sPuratIva ca .
sravatIva ca sattvAni tanmahAratnasaMjYitam ..
SvetakAcasamAkAraM SuBrAMSuSatayojitam .
SaSirAjapraticCAyaM mOktikaM devaBUzaRam ..” * ..
gAruqe .
tvaksAranAgendratimipraBUtaM
yacCaNKajaM yacca varAhajAtam .
prAyo viyuktAni Bavanti BAsA
SastAni mANgalyatayA taTApi ..
pramARavadgOravaraSmiyuktaM
sitaM suvfttaM samasUkzmaranDram .
akreturapyAvahati pramodaM
yanmOktikaM tadguRavat pradizwam ..
evaM samastena guRodayena
yanmOktikaM yogamupAgataM syAt .
na tasya BarttAramanarTajAta
eko'pi dozaH samupEti sadyaH ..
evaM sarvvaguRopetaM mOktikaM yena DAryyate .
tasyAyurvvardDate lakzmIH sarvvapApaM praRaSyati ..
guRavadguru yaddehe mOktikEkaM hi tizWati .
caYcalApi sTirA BUtvA kamalA tatra tizWati ..”
dozo yaTA, --
“catvAraH syurmahAdozAH zaRmaDyASca prakIrttitAH .
evaM daSa samAKyAtAstezAM vakzyAmi lakzaRam ..
yatrEkadeSe saMlagnaH SuktiKaRqo viBAvyate .
SuktilagnaH samAKyAtaH sa dozaH kuzWakArakaH ..
mInalocanasaNkASo dfSyate mOktike tu yaH .
matsyAkzaH sa tu dozaH syAt puttranASakaro Druvam ..
dIptihInaM gatacCAyaM jaWaraM tadvidurvvuDAH .
tasmin saMDArite mftyurjAyate nAtra saMSayaH ..
mOktikaM vidrumacCAyamatiraktaM vidurvvuDAH .
dAridrajanakaM yasmAt tasmAttat parivarjayet ..
[Page3-731-c+ 52]
uparyyupari tizWanti balayo yatra mOktike .
trivfttaM nAma tasyoktaM sOBAgyakzayakArakam .
avfttaM mOktikaM yacca cipiwaM yannigadyate .
mOktikaM Griyate yena tasyAkIrttirBavet sadA ..
trikoRaM tryasramAKyAtaM sOBAgyakzayakArakam .
dIrGaM yattat kfSaM proktaM prajYAviDvaMsakArakam ..
nirBagnamekato yacca kfSapArSvaM taducyate .
sadozaM mOktikaM nindyaM nirudyogakaraM hi
tat .
avfttaM piqakopetaM sarvvasampattihArakam .. * ..
yatra kftrimasandehaH kvacidBavati mOktike .
uzRe salavaRe snehe niSAntadvAsayejjale ..
brIhiBirmardanIyaMvA Suzkavastropavezwitam .
yattu nAyAti vEvarRyaM vijYeyaM tadakftrimam .. * ..
taTA hi .
kzipedgomUtraBARqe tu lavaRakzArasaMyute .
svedayedGahninA vApi SuzkavastreRa vezwayet ..
haste mOktikamAdAya brIhiBiScopaGarzayet .
kftrimaM BaNgamApnoti sahajaYcAti dIpyate ..
kftvA pacet supihite SuBadAraBARqe
muktAPalaM nihitanUtanaSuktikARqam .
sPIwantaTA praRidaDIta tataSca BARqAt .
saMsTApya DAnyanicaye ca tamekamAsam ..
AdAya tat sakalameva tato'nnaBARqaM
jambIrajAtarasayojanayA vipakvam .
GfzwaM tato mfdutanUkftapiRqamUlEH
kuryyAdyaTecCamiha mOttikamASu vidDam ..
mflliptamatsyapuwamaDyagatantu kftvA
paScAt pacettanu tataSca vitAnapatyA .
dugDa tataH payasi tadbipacet surAyAM
pakvantato'pi payasA Suci cikvaRena .
SudDaM tato vimalavastraniGarzaRena
syAt mOktikaM vimalasadguRakAntijAlam ..”
aTa mUlyam .
“paYcaBirmAzako jYeyo guYjABirmAzakEstaTA .
caturBiH SARamAKyAtaM mAzakErmaRivediBiH ..
ekasya SuktipraBavasya SudDa-
muktAmaReH SARakasammitasya .
mUlyaM sahasrARi kaparddakAni
triBiH SatEraByaDikAni paYca ..
yanmAzakArdDena tato vihInaM
catuHsahasraM laBate'sya mUlyam .
yanmAzakAMstrIn biBfyAdgurutve
dve tasya mUlyaM paramaM pradizwam ..
ardDADikadbO vahato'sya mUlyaM
triBiH SatEraByaDikaM sahasram .
dvimAzakonmApitagOravasya
SatAni cAzwO kaTitAni mUlyam ..
ardDADikamAzakasammitasya
sapaYcaviMSaM tritayaM SatAnAm .
yanmAzakonmApitamAnamekaM
tasyADikaM viMSatiBiH SataM syAt ..
[Page3-732-a+ 52]
guYjASca zaqDArayataH Sate dve
mUlyaM paraM tasya vadanti tajjYAH .
guYjAScatasro viDftaM SatArdDA-
dardDaM laBetApyaDikaM triBirvvA ..
ataH paraM syAdDaraRapramARaM
saMKyAvinirddeSaviniScayoktiH .
trayodaSAnAM DaraRe DftAnAM
hikketi nAma pravadanti tajjYAH ..
aDyardDamAtraYca SataM kftaM syAn-
mUlyaM guREstasya samanvitasya .
yadi zoqazaBirBavet supUrRaM
DaraRaM tatpravadanti dArvvikAKyam ..
aDikaM daSaBiH SataYca mUlyaM
samavApnotyapi bAliSasya hastAt .
yadi viMSatiBirBavet supUrRaM
DaraRaM mOktikajaM vadanti tajjYAH ..
navasaptatimApnuyAt svamUlyaM
yadi na syAdguRayuktito vihInam ..
triMSatA DaraRaM pUrRaM Sikyeti parikIrttyate .
catvAriMSatparaM tasya mUlyameza viniScayaH ..
catvAriMSat Bavet SikyA triSanmUlyaM laBeta sA .
paYcASattu Bavet somastasya mUlyantu viMSatiH ..
zazwirnikaraSIrzaM syAttasya mUlyaM caturddaSa .
aSItirnavatiSceti kupyeti parikalpyate ..
ekAdaSa syurnava ca tayormUlyamanukramAt .
SatamardDADikaM dve ca cUrRo'yaM parikIrttitaH ..
sapta paYca trayaScEva tezAM mUlyamanukramAt ..
SARAt paraM mAzakamekamekaM
yAvadbivardDeta guRErapIdam .
mUlyena tAvaddviguRena yoga-
mApnotyanAvfzwihate'pi deSe ..
sUkzmAtisUkzmottamamaDyamAnAM
yanmOktikAnAmiha mUlyamuktam .
tajjAtimAtreRa na jAtu kAryyaM
guRErahInasya hi tat pradizwam ..
yattu candAMSusaNkASamIzadvimbaPalAkfti .
svamUlyAt saptamaM BAgamavfttatvAllaBeta tat ..
pItakasya BavedardDamavfttasya triBAgataH .
vizamavyastajAtInAM zaqBAgaM mUlyamAdiSet ..
ardDarUpARi sasPowAt paNkacUrRAni yAni ca .
asArARi ca yAni syuH karakAkAravanti ca ..
ekadeSapraBAvanti sakalASlezitAni ca .
yAni cAtakavarRAni kAMsyavarRAni yAni ca ..
mInanetrasavarRAni granTiBiH saMvftAni ca .
sadozARi ca yAni syustezAM mUlyaM padAMSikam ..
anyatra tu .
saYcAlI procyate guYjA sA tisro rUpakaM Bavet .
rUpakErdaSaBiH proktaH kalaYjo nAma nAmataH ..
kalaYjanAmakaM dravyamekadeSe niGApayet .
anyato jalabindUMstu tolanArTaM viniHkzipet ..
catvAri trIRi yugmaMvA taTEkaM bahu vA sTitam .
samaM kalaYjamAnena tulAmAnAdataH kramAt ..
[Page3-732-b+ 52]
navamAt paYcamaM yAbat kalaYjena samaM yadA .
tatkramAduttamaM jYeyaM mOktikaM ratnavediBiH ..
caturddaSAt samAraBya daSasaMKyAviDiM kramAt .
kalaYjasya samAnaM vA mOktikaM maDyamaM viduH ..
AraBya viMSatitamAt kramAt paYcadaSAvaDi .
laNGyAstAH kaTitA muktA mUlyaYca tadanukramAt ..
kalaYjadvayamAnena yadyekaM mOktikaM Bavet .
na DAryyaM naranATEstu devayogyamamAnuzam ..
itTaM vicAryya yo muktAM pariDatte narADipaH .
tasyAyuSca yaSo vIryyaM viparItamato'nyaTA ..”
iti yuktikalpataruH ..
(aTAsyAH SoDanam .
“svedayeddolikAyantre jayantyAH svarasena ca .
maRimuktAprabAlAni yAmEkaM SoDanaM Bavet ..”
iti vEdyakarasendrasArasaMgrahe jAraRamAraRADi-
kAre ..) anyat muktAPalaSabde drazwavam .. * .. aTa
muktADAraRadinam .
“revatyaSviDanizWAsu hastAdizu ca paYcasu .
SaNKavidrumamuktAnAM pariDAnaM praSasyate ..”
iti samayapradIpaH ..
<LEND>
