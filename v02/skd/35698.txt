<L>35698<pc>5-088-b<k1>SivaH<k2>SivaH
SivaH¦, puM, (SI + “sarvaniGfzveti .” uRA0 1 . 153
iti vanpratyayena sADuH .) brahmaRaH saMjYAviSezaH .
tasya vyutpattiryaTA . SivaM kalyARaM vidyate'sya
SivaH . Syati aSuBamiti vA . Serate'vatizWante
aRimAdayo'zwO guRA asmin iti vA SivaH .
ityamarawIkAyAM BarataH .. tatparyyAyaH . SamBuH 2
ISaH 3 paSupatiH 4 SUlI 5 maheSvaraH 6 ISvaraH
7 sarvvaH 8 ISAnaH 9 SaNkaraH 10 candraSeKaraH
11 BUteSaH 12 KaRqaparaSuH 13 girISaH 14
giriSaH 15 mfqaH 16 mftyuYjayaH 17 kftti-
vAsAH 18 pinAkI 19 pramaTADipaH 20 ugraH 21
kaparddI 22 SrIkaRWaH 23 SitikaRWaH 24
kapAlaBft 25 vAmadevaH 26 mahAdevaH 27
virUpAkzaH 28 trilocanaH 29 kfSAnaretAH 30
sarvvajYaH 31 DUrjjawiH 32 nIlalohitaH 33
haraH 34 smaraharaH 35 BargaH 36 tryambakaH 37
tripurAntakaH 38 gaNgADaraH 39 anDakaripuH 40
kratuDvaMsI 41 vfzaDvajaH 42 vyomakeSaH 43
BavaH 44 BImaH 45 sTARuH 46 rudraH 47
umApatiH 48 . ityamaraH .. vfzaparvvA 49
rerihARaH 50 BagAlI 51 pAMSucandanaH 52
digambaraH 53 awwahAsaH 54 kAlaYjaraH 55
puradviw 56 vfzAkapiH 57 mahAkAlaH 58
varAkaH 59 nandivardDanaH 60 hIraH 61 vIraH 62
KaruH 63 BUriH 64 kawaprUH 65 BEravaH 66
DruvaH 67 SivipizwaH 68 guqAkeSaH 69 deva-
devaH 70 mahAnawaH 71 . iti jawADaraH ..
tIvraH 72 KaRqaparSuH 73 paYcAnanaH 74 kaRWe-
kAlaH 75 BaruH 76 BIruH 77 BIzaRaH 78
kaNkAlamAlI 79 jawADaraH 80 vyomadevaH 81
sidDadevaH 82 DaraRISvaraH 83 viSveSaH 84
jayantaH 85 hararUpaH 86 sanDyAnAwI 87
suprasAdaH 88 candrApIqaH 89 SUlaDaraH 90
vfzANkaH 91 vfzaBaDvajaH 92 BUtanATaH 93
SipivizwaH 94 vareSvaraH 95 viSveSvaraH 96
biSvanATaH 97 kASInATaH 98 kuleSvaraH 99
asTimAlI 100 viSAlAkzaH 101 hiRqI 102
[Page5-088-c+ 52]
priyatamaH 103 vizamAkzaH 104 BadraH 105
UrdDvaretAH 106 yamAntakaH 107 nandISvaraH 108
azwamUrttiH 109 arGISaH 110 KecaraH 111
BfNgISaH 112 ardDanArISaH 113 rasanAyakaH 114 .
iti SabdaratnAvalI .. uH 115 pinAka-
pARiH 116 PaRaDaraDaraH 117 kElAsanike-
tanaH 118 himAdritanayApatiH 119 . iti
kavikalpalatA .. tasya sahasranAmAni SrImahA-
BArate anuSAsanaparvaRi 17 aDyAye drazwa-
vyAni .. * .. asya kapAlinAmakakAraRaM yaTA, --
ISvara uvAca .
“AsIttatra varArohe brahmaRastu Siro'param .
paYcamaM SfRu suSroRi jAtaM kAYcanasupraBam ..
jvalantaM paramaM SIrzaM jAtaM tasya mahAtmanaH .
sa evamabravIddevi ! janma jAnAmi te hyaham ..
ataH kroDaparItena saMraktanayanena ca .
vAmANguzWanaKAgreRa CinnaM tasya Siro mayA ..
brahmovAca .
yasmAdanaparADena SiraSCinnaM tvayA mama .
tasmAcCApasamAyuktaH kapAlItvaM Bavizyasi ..”
iti mAtsye 185 aDyAyaH .. * ..
aTa SivamantrAH . tatra ekAkzaramantro yaTA, --
“sAntamOkArasaMyuktaM binduBUzitamastakam .
prAsAdAKyo manuH prokto BajatAM kAmado
maRiH ..” hO .. * ..
asya pUjA . prAtaHkatyAdimAtfkAnyAsaM prARA-
yAmaYca viDAya SrIkaRWAdinyAsaM mAtfkA-
sTAnezu kuryyAt . tataH sAmAnyapUjApadDatyukta-
pIWanyAsaM kftvA pIWaSaktIrnyaseta . tataH
fzyAdinyAmaH . tataH karANganyAsO . tataH
ISAnAdyAH paYcamUrttIrnyaset . SUdrastu etatparyyantaM
nyAsaM kftvA DyAyet . anyatrAnaDikArAt .
tata UrdDvaprAg dakziRottarapaScimezu muKezu ISA-
nasya paYcakalAH paYca brahma fcaH padAdikAH
praRAvAdyA namo'ntA nyaset . tataH pUrvapaScima-
dakziRottarezu tatpuruzasya catasraH kalA vinya-
set . tato hfdaye grIvAyAM aMSadvaye nABO
kukzO pfzWe vakzasi aGorasyAzwO kalAH nyaset .
tato guhye aRqakoze Urudvaye jAnudvaye jaNGA-
dvaye kukzidvaye kawyAM pArSvayoH vAmadevasya
trayodaSakalAH vinyaset . tataH pArSvayoH
stanayornAsikAyAM mUrdDni bAhuyugme sadyo
jAtasyAzwO kalA nyaset . tataH paYcANgulIzu
ISAnAdyAH paYca fco nyaset . evaM mUrdDAsya
hfdayaguhyapAdezvetA fco nyaset . tato'Nga-
nyAsAntaraM kuryyAt . evaM vinyasya DyAyet .
“muktApItapayodamOktikajavAvarRErmuKEH paYcaBi-
stryakzEraYcitamISamindumukuwaM pUrRendukowi-
praBam .
SUlaM waNkakfpARavajradahanAnnAgendraGaRwANkuSAn
pASaM BItiharaM daDAnamamitAkalpojjvalANgaM
Baje ..”
[Page5-089-a+ 52]
evaM DyAtvA mAnasEH saMpfjya arGyasTApanaM kftvA
SEvoktapIWapUjAM viDAya punarDyAtvA AvAha-
nAdipaYcapuzpAYjalidAnaparyyantaM kftvA AvaraRa-
pUjAM viDAya DUpAdivisarjjanAntaM karmma samA-
payet . asya puraScaraRaM paYcalakzajapaH .. 1 .. * ..
asyAzwAkzaramantro yaTA, --
“zaqakzaraH SaktirudDaH kaTito'zwAkzaro manuH ..”
hro~ o~ namaH SivAya hrI~ . asya pUjA . prAtaH-
kftyAdiSEvoktaM pIWamanvantaM nyAsaM viDAya
fzyAdinyAsakarANganyAsAn prARAyAmaYca kftvA
DyAyet .
“banDukABaM trinetraM SaSiSakalaDaraM smeravaktraM vahantaM
hastEH SUlaM kapAlaM varadamaBayadaM cAruhAsaM
BajAmi .
vAmorUstamBagAyAH karatalavilasaccAruraktot-
palAyA
hastenASlizwadehaM maRimayavilasadBUzaRAyAH
priyAyAH ..”
evaM DyAtvA mAnasEH saMpUjyArGyasTApanaM kftvA
SEvoktapIWapUjAM viDAya punarDyAtvAvAhya paYca-
puzpAYjalidAnaparyyantaM viDAyAvaraRapUjAM kftvA
DUpadAnAdivisarjjanAntaM karmma samApayet . asya
puraScaraRaM caturddaSalakzajapaH .. 2 .. * .. tasyA-
zwAkzaramantrAntaraM yaTA, --
“tAro mAyA viyadbindumanusvAraviBUzitam .
paYcAkzaramamAyukto vasuvarRo manurmmataH ..”
o~ hrI~ hO~ namaHSivAya . asya pUjA . prAtaH-
kftyAdiSEvoktapIWanyAsAntaM viDAya pUrvavadfzyA-
dinyAsaM karANganyAsO ca kftvA DyAyet .
“vande sindUravarRaM maRimukuwalasaccArucandrAvataMsaM
BAlodyannetamISaM smitamuKakamalaM divyaBUzANga-
rAgam .
vAmorunyastapAReraruRakuvalayaM saMdaDatyAH
priyAyA-
ScaRqottuNgastanAgre nnihitakaratawaM vedawaNke'zwa-
hastam ..”
evaM DyAtvA mAnasEH saMpUjyArGyasTApanaM kftvA
pIWapUjAM viDAya punarDyAtvAvAhanAdipaYcapuzpA-
YjalidAnaparyyantaM viDAya AvaraRapUjAM kftvA
DUpAdivisarjjanAntaM karmma samApayet . asya
puraScaraRamazwalakzajapaH .. 3 .. * .. aTAsya mftyu-
YjayAKyamantraH .
“tAraM sTirA sakarRendurBfguH sargasamanvitaH .
tryakzarAtmA nigadito mantro mftyuYjayAtmakaH ..”
o~ ju~ saH . asya pUjA . prAtaHkftyAdiSEvokta-
pIWanyAsAntaM viDAya fzyAdinyAsaM karANga-
nyAsO ca kftvA DyAyet .
“candrArkkAgnivilocanaM smitamuKaM padmadvayantaH-
sTitaM
mudrApASamfgAkzasUtravilasatprARiM himAMSu-
praBam .
kowIrendugalatsuDAplutatanuM hArAdiBUzojjvalaM
[Page5-089-b+ 52]
kAntyA viSvavimohanaM paSupatiM mftyuYjayaM
BAvaye ..”
evaM DyAtvA mAnasEH sampUjyArGyasTApanaM kftvA
pIWamanvantAM pIWapUjAM viDAya punarDyAtvAvAha-
nAdipaYcapuzpAYjalidAnaparyyantaM kftvA AvaraRa-
pUjAM viDAya DUpAdivisarjjanAntaM karmma samA-
payet . asya puraScaraRaM lakzatrayajapaH .. 4 .. * ..
aTAsyAparadvAdaSAkzaramftyuYjayamantraH .
“mftyuYjayaM samuccAryya pAlaya dvitayaM vadet .
mftyuYjayaM samuccAryya punareva vilomataH ..
dvAdaSAkzaro'yaM mantraH syAt mftyuYjayABiDo-
'paraH .”
o~ ju~ saH pAlaya pAlaya o~ ju~ saH . asya
DyAnapUjAdikaM sarvaM pUrvavat .. 5 .. * .. asya
dvAviMSatyakzaramantraH .
“praRavo hfdayaM paScAt tato Bagavate padam .
Ne'ntaYca dakziRAmUrttiM mahyaM meDAmudIrayet .
prayacCa WadvayAnto'yaM dvAviMSatyakzaro manuH ..”
o~ namo Bagavate dakziRAmUrttaye mahyaM meGAM
prayacCa svAhA . asya pUjA . prAtaHkftyAdi-
SEvoktapIWamanvantaM vinyasya fzyAdinyAsaM
karANganyAsO ca kftvA DyAyet .
“vawavfkzaM mahocCrAyaM padmarAgaPalojjvalam .
gArutmatamayEH patrErvicitrErupaSoBitam ..
navaratnamahAkalpErlambamAnEralaNkftam .
vicintya vawamUlasTaM cintayellokanAyakam ..
sPawikarajatavarRanmOktikImakzamAlA-
mamftakalasavidyAjYAnamudrAH karAbjEH .
daDatamuragakakzaM candracUqaM trinetraM
viDftaviviDaBUzaM dakziRAmUrttimIqe ..”
evaM DyAtvA mAnasEH sampUjya arGyasTApanAdi-
SEvoktapIWapUjAM viDAya punarDyAtvAvAhanAdi-
paYcapuzpAYjalidAnaparyyantaM viDAyAvaraRapUjAM
kftvA DUpAdivisarjjanAntaM karmma samApayet .
asya puraScaraRaM lakzajapaH .. 6 .. * .. aTAsya
mantrAntaram .
“agnisambarttakAdityarAnilO zazWabindumat .
cintAmaRiriti KyAtaM bIjaM sarvvasamfdDidam ..”
ra-kza ma-ra ya-O U~ .. prapaYcasAre .
“analaka-za-marePa-prARasatyAntavAma-
SrutihimaruciKaRqErmmaRqito mantrarAjaH .”
asya pUjA . prAtaHkftyAdiSEvoktapIWamanvantaM
vinyasya fzyAdinyAsaM karANganyAsO ca kftvA
DyAyet .
“nIlaprabAlaruciraM vilasattrinetraM
pASAruRotpalakapAlakaSUlahastam .
ardDAmbikeSamaniSaM praviBaktaBUzaM
bAlendubadDamukuwaM praRamAmi rUpam ..”
evaM DyAtvA mAnasEH saMpUjyArGyaM saMsTApya
SEvoktapIWapUjAM viDAya punarDyAtvAvAhanAdi-
paYcapuzpAYjalidAnaparyyantaM kftvA AvaraRapUjAM
viDAya DUpAdivisarjjanAntaM karmma samApayet .
[Page5-089-c+ 52]
asya puraScaraRaM lakzajapaH . ayaM ardDanArI-
SvaraH .. 7 .. * ..
“pArSvo vahnisamArUQastAravAnAdyamIritam .
DAnto vahnisamArUQastUryyasvarasamanvitaH ..
bindumAMstu dvitIyaH syAt wAntaH sargI tftI-
yakaH .
nIlakaRWAtmako mantro vizadvayaharaH paraH ..”
pramARAntaram .
“lohito'gnyAsanaH satyo bindumAn praya
punaH .
dvitIyA vahnibIjasTA dIrGA SAntInduBUzitA ..
tftIyA lANgalI sargI mantro bIjatrayAtmakaH .
nIlakaRWAtmako mantro vizadvayaharaH paraH ..”
pro~ nrI~ WaH iti mantraH . asya pUjA . prAtaH
kftyAdiSEvoktapIWanyAsAntaM kftvA fzyAdi-
nyAsaM karANganyAsO ca viDAya DyAnaM kuryyAt .
“bAlArkAyutatejasaM DftajawAjUwenduKaRqojjvalaM
nAgendrEH kftaSeKaraM japavawIM SUlaM kapAlaM
karEH .
KawwANgaM viDftaM trinetravilasatpaYcAnanaM sundaraM
vyAGratvakpariDAnamabjanilayaM SrInIlakaRWaM
Baje ..”
evaM DyAtvA mAnasEH saMpUjya arGyasTApanAdi-
SEvoktapIWapUjAM viDAya punarDyAtvA AvAha-
nAdipaYcapuzpAYjalidAnaparyyantaM kftvA AvaraRa-
pUjAM viDAya DUpAdivisarjjanAntaM karmma samA-
payet . asya puraScaraRaM trilakzajapaH . ayaM
nIlakaRWaH .. 8 .. * .. asyAzwAkzaramantro yaTA--
“tAro hfnnIlakaRWAya mantraScAzwAkzaraH param .
o~ namo nIlakaRWAya . asya pUjAdikaM sarvvaM
pUrvvavat .. 9 .. * .. asya paYcAkzaramantraH zaqa-
kzaramantraSca yaTA, --
“hfdayaM vaparaM sAkzin lAnto'nantAnvito
marut .
paYcAkzaro manuH proktastArAdyo'yaM zaqakzaraH ..”
namaH SivAya . o~ namaH SivAya . asya pUjA .
prAtaHkftyAdiSEvoktapIWamanvantaM nyAsaM viDAya
fzyAdinyAsaM kuryyAt . tato mUrttinyAsaH .
tataH karANganyAsO . tato golakanyAsaH . tato
vyApakanyAsaM prARAyAmaYca kftvA DyAyet .
“DyAyennityaM maheSaM rajatagiriniBaM cArucandrA-
vataMsaM
ratnAkalpojjvalANgaM paraSumfgavarABItihasta
prasannam .
padmAsInaM samantAt stutamamaragaRervyAGrakfttiM
vasAnaM
viSvAdyaM viSvabIjaM niKilaBayaharaM paYcavaktraM
trinEtram ..”
evaM DyAtvA mAnasEH sampUjyArGyasTApanaM kftvA
SEvoktapIWapUjAM viDAya punarDyAtvAvAhanAdi-
paYcapuzpAYjalidAnaparyyantaM viDAyAvaraRapUjAM
kftvA DUpAdivisarjjanAntaM karmma samApayet .
[Page5-090-a+ 52]
asya puraScaraRaM zawtriMSallakzajapaH .. 10 .. * ..
aTAsya tryakzaramantraH .
“arGoSo vahniSiKaro lAntasTo dAnta IrItaH
PaqantaScaRqamantro'yaM trivarRAtmA samIritaH ..”
UrdDva Paw iti mantraH . asya pUjA . prAtaH-
kftyAdiSEvoktapIWanyAsAntaM viDAya fzyAdi-
nyAsaM karANganyAsO ca kftvA DyAyet .
“caRqeSvaraM raktatanuM trinetraM
raktAMSukAQyaM hfdi BAvayAmi .
waNkaM triSUlaM sPawikAkzamAlAM
kamaRqaluM viBrataminducUqam ..”
evaM DyAtvA mAnasEH saMpUjyArGyasTApanAdiSEvo
ktapIWapUjAntaM viDAya Wamiti bIjena mUrttiM
saMkalpya punarDyAtvAvAhanAdipaYcapuzpAYjalidAna-
paryyantaM viDAyAvaraRapUjAM kftvA DUpAdivisarjja-
nAntaM karmma samApayet . asya puraScaraRaM
trilakzajapaH . ayaM caRqeSvaraH .. 11 .. iti
tantrasAre SivamantrAH .. * .. * .. vizRuSivayora-
Bedo yaTA, --
varAha uvAca .
“Sivo me dakziRaM sTAnaM tizWate vigatajvaraH .
lokAnAM pravaraH SrezWaH sarvvalokavaro haraH ..
taM ye vindanti te devi ! nUnaM mAmeva vindati .
ye mAM vindati deveSi ! te vindanti SivaM
param ..
ahaM yatra Sivastatra Sivo yatra vasunDare .
ahaM tatrApi tizWAmi AvayornAntaraM kvacit ..
SivaM yo vandate BUme ! sa hi mAmeva vandate .
laBate puzkalAM sidDimevaM yo vetti tattvataH ..”
iti vArAhe SAlagrAmakzetramAhAtmyavarRananAmA-
DyAyaH .. * .. devIvizRuSivAnAmaBedo yaTA, --
“ayaM nArAyaRo gOrI jaganmAtA sanAtanaH .
viBajya saMsTito devaH svAtmanaM bahuDeSvaraH ..
na me viduH paraM mattvaM devAdyA na maharzayaH .
eko'yaM devadevAtmA BavAnI vizRureva ca ..
ahaM hi nizkriyaH SAntaH kevalo nizparigrahaH
mAmeva keSavaM devamAhurdevImaTAmbikAm ..”
iti kOrmme 14 aDyAyaH .. * ..
SivanindAnizeDo yaTA, --
“parAt parataraM yAnti nArAyaRaparA janAH .
na te tatra gamizyanti ye dvizanti maheSvaram ..
DyAnaM homastapastaptaM jYAnaM yajYAdiko viDiH
tezAM vinaSyati kzipraM ye nindanti pinAkinam
yo mAM samASrayennityamekAntaM BAvamASritaH .
vinindandevamISAnaM sa yAti narakAyutam ..
tasmAt sA pariharttavyA nindA paSupaterdvija .
karmmaRA manasA vAcA tadBaktezvapi yatnataH ..”
iti kOrmme 25 aDyAyaH .. * ..
tasya pralayakArakatvaM yaTA, --
“gate parArdDadvitaye kAle lokaprakAlakaH .
kAlAgnirBasmasAt karttuM karoti niKilaM
matima ..
[Page5-090-b+ 52]
AtmanyAtmAnamAveSya BUtvA devo maheSvaraH .
dahedaSezaM brahmARqaM sadevAsuramAnuzam ..
tamAveSya mahAdevo BagavAnnIlalohitaH .
karoti lokasaMhAraM BIzaRaM lokamASritaH ..
praviSya maRqalaM GoraM kftvAsO bahuDA punaH .
nirddahatyaKilaM lokaM saptamUrttisvarUpaDfk ..
sa dagDvA sakalaM sattvamastraM brahmaSiro mahat .
devatAnAM SarIrezu kzipatyaKiladAhakaH ..
dagDezvaSezadehezu devI girivarAtmajA .
ezA sA sAkziRaH SamBostizWate vEdikI SrutiH
SivaH kapAlErddevAnAM kftasragvaraBUzaRaH .
AdityacandrAdigaREH pUrayanromamaRqalam ..
sahasranayano devaH sahasrAkftirISvaraH .
sahasrahastacaraRaH sahasrArccirmmahABujaH ..
daMzwrAkarAlavadanaH pradIptAnalalocanaH .
triSUlaM kfttivasano yogamESvaramAsTitaH ..
pItvA tat paramAnandaM praBUtamamftaM svakam .
karoti tARqavaM devamAlokya parameSvaraH ..
pItvA nftyAmftaM devI BarttuH paramamaNgalA .
yogamAsTAya devasya dehamAyAti SUlinaH ..
sa BuktvA tARqavarasaM svecCayEva pinAkaDfk .
yAti svaBAvaM BagavAn dagDvA brahmARqamaRqalam
saMsTitezvaTa devezu brahmavizRupinAkizu .
guREranekEH pfTivI vilayaM yAti vArizu ..
savAritattvaM saguRaM grasate havyavAhanaH .
tejaHsvaguRasaMyuktaM vAyO saMyAti saMkzayam ..
AkASe saguRo vAyuH pralayaM yAti saMkzayam .
BUtAdO ca taTAkASaM lIyate guRasaMyutam ..
indriyARi ca sarvARi tEjase yAnti saMkzayam .
vEkArike devagaRA pralayaM yAnti sattamAH ..
vEkArikAstejasaSca BUtAdiSceti sattamAH .
triviDo'yamahaNkAro mahate pralayaM vrajet ..
mahAntameBiH sahitaM brAhmaRamamitOjasam .
avyaktaM jagato yoniH saMharedekamavyayaH ..
evaM saMhftya BUtAni tattvAni ca maheSvaraH .
viyojayatyaTAnyonyaM praDAnaM puruzaM param ..
praDAnapuMsorajayoreza saMhAra IritaH .
maheSvarecCAjanito na svayaM vidyate layaH .
guRasAmyaM tadavyaktaM prakftiH parigIyate .
praDAnaM jagato yonirAdyatattvamacetanam ..
kUwasTaScinmayo hyAtmA kevalaH paYcaviMSakaH .
gIyate muniBiH sAkzI mahAnekaH pitAmahaH ..
evaM saMhArakaraRI SaktirmAheSvarI DruvA .
praDAnaYca viSezAntaM dahedrudra iti SrutiH ..
yoginAmaTa sarvezAM jYAnavinyastacatasAm .
AtyantikaYcEva layaM vidaDAtIha SaNkaraH ..”
iti kOrmme upaviBAge 43 aDyAyaH .. * ..
brahmavizRuSivAnAmaBedo yaTA, --
SrIBagavAnuvAca .
“na brahmA Bavato Binno na SamBurbrahmaRastaTA .
na cAhaM yuvayorBinno hyaBinnatvam sanAtanam ..
praDAnasyApraDAnasya BAgABAgasya rUpiRaH .
[Page5-090-c+ 52]
jyotirmmayasya BAgo me'neko'neko'hamaMSakaH ..
kastvaM ko'haYca ko brahmA mamEva paramAtmanaH .
aMSatrayamidaM BinnaM sfzwisTityantakAraRam ..
cintayan svAtmanAtmAnaM samBavaM kuru cAtmani .
ekatvaM brahmavEkuRWaSamBUnAM hfdgataM kuru ..
SirogrIvAdiBedena yaTEvEkasya DarmmiRaH .
aNgAni me taTEkasya BAgatrayamidaM hara ..
yajjyotiragryaM svaparaprakASaM
kUwasTamavyaktamanantarUpam .
nityaYca dIrGAdiviSezaRAdyE-
rhInaM paraM tacca vayaM na BinnAH ..”
iti kAlikApurARe 11 aDyAyaH ..
api ca .
“tato brahmA ca SArIraM triDA cakre maheSvara .
praDAnecCAbalAcCamBo triguRaM triguRIkftam ..
tadUrdDvaBAgaH saMjAtaScaturvaktraScaturBujaH .
padmakeSaragOrANgakAyo brahmA maheSvara ..
tanmaDyaBAgo nIlANga ekavaktraScaturBajaH .
SaNKacakragadApadmapARiH kAyaH sa vEzRavaH ..
aBavattadaDoBAgaH paYcavaktraScaturBujaH .
sPawikABrasamaH kAyaH SuklaH sa candraSeKaraH ..
ISastato brahmakAye sfzwiSaktiM nyayojayat .
svayamevABavat sfzwA brahmarUpeRa lokaBft ..
sTitiSaktiM nijAM mAyAM prakftyAKyAM nyayo-
jayat .
maheSo vEzRave kAye jYAnaSaktiM nijAM taTA ..
sTitikarttA BavedvizRurahameva maheSvaraH .
sarvvaSaktiniyogena sadA tadUpatA mama ..
antaSaktiM taTA kAye SAmBave saMnyayojayat .
antakarttA BavecCamBuH sa eva parameSvaraH ..
tatastrizu SarIrezu svayameva prakASate .
jYAnarUpaM paraM jyotiranAdirBagavAn praBuH ..
sfzwisTityantakaraRAdeka eva maheSvaraH .
brahmA vizRuH SivaSceti saMjYAmapi pfTak pfTak ..
atastvaYca viDAtA ca taTAhamapi na pfTak .
evaM SarIraM rUpaYca jYAnamasmAkamantaram ..”
iti tatrEva 12 aDyAyaH .. * ..
mArkaRqeya uvAca .
“tato brahmARqasaMsTAnaM darSayAmAsa SamBave .
vavfDe toyarASisTa brahmARqaYca yaTA purA ..
tanmaDye padmagarBABaM brahmARaM jagataH patim .
jyotIrUpaM prakASArTaM sfzwyarTaYca pfTaggatam
SarIriRaM sa dadfSe brahmARqAntargataM muhuH .
caturBujaM prakASantaM jyotirBiH kamalAsanam ..
tatrEva ca triDABUtaM vapurbrAhmyaM dadarSa sa .
UrdDvamaDyAntaBAgEstu brahmavizRuSivAtmakam ..
aTordDaBAgo vapuzo brahmatvamagamattaTA .
maDyastadA vizRuBUto dadarSAntasya SamButAm ..
ekameva SarIrantu triDABUtaM muhurmmuhuH .
haro dadarSa sve garBe taTA sarvamidaM jagat ..
kadAcit vEzRavaM kAyaM brAhmye kAye layaM brajet .
brAhmyaM taTA vEzRave ca SAmBavaM vEzRave taTA ..
[Page5-091-a+ 52]
SAmBavaM vEzRave kAye brAhmye cApyaTa SAmBavam .
gacCantaM lInatAM SamBurekatAYca muhurmmuhuH ..
dadarSa vAmadevo'pi BinnaYcApyapfTaggatam .
paramAtmani gacCantaM lInatAM tadvapuSca yat ..”
iti kAlikApurARe 13 aDyAyaH .. * ..
asya SaraBarUpaDAraRakAraRaM yaTA, --
“iti tezAM nigadatAM SrutvA vAkyaM janArddanaH .
uvAca SaNkaraM devaM brahmARaYca viSezataH ..
yatkfte devatAH sarvvAH prajASca sakalA imAH .
prApnuvanti mahadduHKaM SIryyate sakalaM jagat ..
vArAhaM sakalaM kAyaM tyaktumicCAmi SaNkaraH .
tvaM tyAjayasva tat kAyaM yatnAtmA SaNkarADunA ..
tvamApyAyasva tejoBirbrahman svaraharaM muhuH .
ApyAyantu tadA devAH SaNkaro hantu potriRam ..
vAsudevo'pi tAn sarvvAn visfjya tridaSAM-
stadA .
vArAhaM tejasA harttuM svayaM DyAnaparo'Bavat ..
SanEH SanEryadA teja Aharatyeza mADavaH .
tadA dehantu vArAhaM sattvahInaM vyajAyata ..
tejohInaM yadA dehaM jYAtaM sarvvEraTAmarEH .
AsasAda mahAdevo yajYavArAhamadButam ..
brahmAdyAstridaSAH sarvve mahAdevamupApatim .
anujagmustadA teja ADAtuM smaranASane ..
tataH sarvvErdevagaREH svaM svaM tejo vfzaDvaje .
AdaDe tena balavAn so'tIva samajAyata ..
tataH SaraBarUpI sa tatkzaRAdgiriSo'Bavat .
UrdDADoBAgataScAzwapAdayuktaH suBEravaH .
dvilakzayojanocCrAyaH sArdDalakzakavismftaH ..”
iti kAlikApurARe 29 aDyAyaH ..
asya vivAho yaTA, --
ISvara qavAca .
“hitAya sarvvajagatAM samBogAyAtmanastaTA .
dArAn grahItumicCAmi taTA santAnavfdDaye ..
sAhAyyaM tatra kurvantu Bavanto mama sAMpratam .
madarTe tanayAM kAlIM yAcantAntu himAcalam ..
mArkaRqeya uvAca .
haraM samboDya munayo hyagacCan girirAqgfham .
tena saMpUjitAste tu procuste munayo girim ..
yaScandraSeKaro devo devadevaSca yo mataH .
SApAnugrahaRe Sakto ya eko jagatAM patiH ..
yaH saMharati sarvvARi jaganti pralayodBave .
yo viBUtiprado Bakte nAnArUpo manoharaH ..
sa te duhitaraM kAlIM BAryyAmAdAtumicCati .
yadi paSyati tvadyogyaM varaM tvaM duhituH samam .
tadA prayacCa tanayAM kAlIM SaSiBfte gire ..
mArkaRqeya uvAca .
ityuktastErgiripatirvaraM yadDfdayasTitam .
duhituSca priyaM jYAtvA prApyaM mudamagAttadA ..
dAsyAmi samBave puttrIM yuzmABiH prArTita-
stvaham .
pUrvvameva tapastaptvA tayeSaH patirIhitaH ..
DAturniyojanamidaM ko'nyATA karttumutsahet .
[Page5-091-b+ 52]
ko'nyaH prArTayituM SaktaH sutAM mama vinA
harAt ..
hareRAnugfhItA yA tAmanyaH kaH samutsahet .
haraM gfhItvA manasA nAnyaM sApIha vAYCati ..
ityuktvA menayA sArdDaM sutAM dAtuYca SamBave .
aNgIkftya visfzwAste munayo'gurmaheSvaram ..
te gatvA munayaH sarve marIcipramuKA dvijAH .
SElarAjo yadAcazwa tadUcurmadanAraye ..
himavAMstanayAM dAtuM tuByamutsahate hara .
yadidAnIM tvayA karttuM yujyate kriyatAntu tat ..
asmAMScAppanujAnIhi hara gantuM nijAspadam .
sidDaM jYAtvA haraH sADyaM muditastAn visfzwa-
vAn ..
yaTAyogyaM samABAzya kramAdekEkaSo munIn ..
kAlIvivAhadivase yUyamAyAta mAM prati .
iti cApi hareRoktaM pratiSrutyarzayo yayuH ..
aTAnyonyapriyatayA kftvA kftvA gatAgatam .
samayaM kArayAmAsa vivAhAya haro girim ..
mADave mAsi paYcamyAM sitapakze gurorddine .
candre cottaraPalgunyAM BaraRyAdO sTite ravO ..
AgatA munayastatra marIcipramuKA muhuH .
hareRa cintitAH sarvve taTA brahmAdayaH surAH ..
taTA ca sarvve dikpAlA munayo ye tapoDanAH .
SacyA saha tadA Sakro brahmAnyAdyAstu mAtaraH ..
nAradaSca gatastatra devazirbrahmaRaH sutaH .
etEH parikarEH sArdDaM gaRErApyAyitaH svakEH .
kanyAvivAhaviDinA giriputtrIM haro'grahIt ..
vivAhe giriRA SamBoH sarpA ye'zwO tanO
sTitAH .
te jAmbUnadasannadDA alaNkArAstadABavan ..
dviBujo'BUnmahAdevo jawAH keSatvamAgatAH .
SiraHsTitaScandraKaRqaH SocizA jvalito'Bavat
lalAwanetramaBavattaQA ratnaM mahArGyakam .
vicitravasanaM vyAGrakfttirAsOttadA dvijAH ..
viBUtilepo'BUttasya suganDimalayodBavaH .
cArurUpo harastatra baBUvAdButadarSanaH ..
tato devAH saganDarvvAH sidDvA vidyADaroragAH .
vismayaM paramaM prApurharaM dfzwvA taTAviDam .
himavAn muditaScABUt sahaputtrESca menayA .
jYAtayaScAsya mumuhurharaM dfzwvA taTAviDam ..
idaM brahmA tatra jagO haraM dfzwvA manoharam ..
sarvvaM SivakaraM yasmAdBasmAdyasyABavat surAH .
tasmAt Sivo'yaM lokezu nAsmAdanyo'DikaH
SivaH ..
maheSvarasamAyuktamIdfSaM yaH smaredDfdA .
satataM tasya kalyARaM vAYCitaYca Bavizyati ..
evaM kAlI mahAmAyA yoganidrA jagatprasUH .
pUrvvaM dAkzAyaRI BUtvA paScAt girisutABavat
svayaM samarTApi satI kAlI sammohituM haram .
taTApyugraM tapastepe hitAya jagatAM SivA .
evaM sammohayAmAsa kAlikA candraSeKaram ..
ityetat kaTitaM sarvaM tyaktadehA satI yaTA .
[Page5-091-c+ 52]
himavattanayA BUtvA punaH prApa maheSvaram ..”
iti kAlikApurARe 43 DyAyaH .. * ..
asya gaRA yaTA, --
pulastya uvAca .
“haro'pi Sambare yAte samAhUyASu nandinam .
prAhAmantraya SElAdO ye sTitAstava SAsane ..
tato maheSavacanAnnandI sarvvagaRADipaH .
upaspfSya jalaM DImAn sasmAra gaRanAyakAn ..
nandinA saMsmftAH sarvve gaRanATAH sahasraSaH .
samutpatya tvarAyuktAH praRatAstridaSeSvaram ..
AgatAMSca gaRAnnandI kftAYjalipuwo'vyayaH .
sarvvAnnivedayAmAsa SaNkarAya mahAtmane ..
nandyuvAca .
yAnetAn paSyasi SamBo trinetrAn jawilAn
SucIn .
ete rudrA iti KyAtAH kowya ekAdaSEva ca ..
vAnarAsyAn paSyasi yAn SArddUlasamavikra-
mAn .
ete vE dvArapAlAste mannAmAno yaSoDanAH ..
zaRmuKAn paSyasi yAMSca SaktipARIn SiKi-
DvajAn .
zaw ca zazwistaTA kowyaH skandanAmnaH kumAra-
kAn ..
etAvatyastaTA kowyaH SAKA nAma zaqAnanAH .
viSAKAstAvadevoktA nEgameyASca SaNkara ! ..
saptakowiSatAH SamBo amI vE praTamottamAH .
ekEkaM prati deveSa tAvatyo hyapi mAtaraH ..
BagnAruRitadehASca trinetrAH SUlapARayaH .
ete SEvA iti proktAstava BaktA gaReSvarAH ..
tayA pASupatAScAnye BasmapraharaRA viBo .
ete gaRAstvasaMKyAtAH sAhAyyArTaM samAgatAH ..
pinAkaDAriRo rOdrA gaRAH kAlamuKAH pare .
tava BaktAH samAyAtA jawAmaRqalino'dButAH ..
KawwANgayoDino vIrA raktacarmmasamAvftAH .
ime prAptA gaRA yodDvuM mahAvratina uttamAH ..
digvAsaso yOninaSca GaRwApraharaRAstaTA .
nirAmayA nAma gaRAH samAyAtA jagadguro ..
sArdDadvinetrAH padmAkzAH SrIvatsANkitavakzasaH .
samAyAtAH KagArUQA vfzaBaDvajino'vyayAH ..
mahApASupatA nAma cakraSUlaDarAstaTA .
BEravo vizRunA sArdDamaBedenArccito hi yEH ..
ime mfgendravadanAH SUlabARaDanurDarAH .
gaRAstvadromasamBUtA vIraBadrapurogamAH ..
ete cAnye ca bahavaH SataSo'Ta sahasraSaH .
sAhAyyArTaM tavAyAtA yaTApItyAdiSasva tAn
tato'Byetya gaRAH sarvve praRemurvfzaketanam ..”
iti vAmanapurARe 64 aDyAyaH ..
asya liNgapUjAdi SivaliNgaSabde drazwavyam ..
asmAt kocavihAradeSIyarAjavaMSotpattiryaTA,
SrIdevyu vAca .
“deveSa parameSAna sarvvajYa sarbapUjita .
kva gacCasi muhurnATa kfpayA vada SaNKara ..
[Page5-092-a+ 52]
ISvara uvAca .
kocAKyAne ca deSe ca yonigarttasamIpataH .
sADvI satI vAmbikA hi revatI janaviSrutA ..
mlecCadeSodBavA yA tu yoginI sundarI matA .
tatkucO kaWinO dvandvO yonestasyASca pInatA ..
BikzAcAraprasaNgena gacCAmi ca divAniSam .
tatsanniDO maheSAni tayA me ramaRaM mahat ..
devyuvAca .
kutrAsIt kiM tapastaptaM kaTaM prAptaM mahItalam .
tvayA sArdDaM ratiryat syAt nAlpasya tapasaH
Palam ..
tavApi ca kfpA tasyAM lakzyate mahatI mayA .
idAnIM kimaBUt sA hi kfpayA parayA vada ..
ISvara uvAca .
nagendratanaye bAle SfRu matprARavallaBe .
SAvarocaritaM kiYcit kaTayAmi Sucismite ..
rasakrIqAYcakArAhamekAmrakAnena mudA .
vedANgasamBavA sADvI yoginI sA surI matA .
nABUttasyAH sutfptirmme matkriyAyAM nagAtmaje
mAmAptumutkawaM taptaM dvaye me kzetrakAmade ..
ekAmragahane devi parvvate tIrTasaNkule .
tatrEko brAhmaRo jAto BikzArTaM tAmuvAca ha ..
na dattamuttaraM tasmE BikzA tizWatu dUrataH .
tataH SaSApa viprastAM mlecCatAM yAhi durmmade .
ityuktvA sa yayO vipro mlecCatvamApa yoginI .
ato'rTinaH samarTaScet yAcitaM na dadAti ca ..
sa durgatimavApnotyasamarTo vinayaYcaret .
tasyAstu tapasA devi krIto'hamaBavaM sadA .. * ..
atastayA ratirjAtA mama kAmini sarvvadA .
tasyAH puttro vinusiMho madOrasasamudBavaH ..
ekena jitavAn kAmAn sOmArAn gOqapaYca-
mAn .
vinirjjitya nfpAn sarvvAn ekaH SrImAn
mahAmatiH ..
tasyApi bahavaH puttrAH pfTivIparipAlakAH .
kuvAcA DArmmikAH sarvve rAjAno yudDadurmmadAH ..
tato'pi sa vinusiMho yogamASritya vihvale .
trizWatyavyaktarUpeRa pawwe Akalpamambike ..
kAmAt sA mADavI devi maddehe lInatAM gatA
yaTA jAyA nandimAtA taTeyaM yoginI matA ..
yaTA puttro BfNgarIwistaTA vinurmmamAtmajaH .
vinusiho'pi kalpAnte parAM sidDimavApsyati ..
tadvaSajAstu rAjAnaH sarvve kElAsavAsinaH .
Bavizyanti mahAtmAno gaReSAH sarbbaSAlinaH ..
rUpayOvanasampannErdevakanyAgaREH saha .
viharanti sadA devi krIqanti BEravA yaTA .. * ..
yadA yadA brahmaSApaH kAmAKyAyAM Bavet punaH
tadA tadAvatIryyAhaM viSvakAmasya pAlakaH ..
taTA tadvaMSajAH sarvve BaveyuH kAmapAlakAH .
kalpAntamevaM deveSi yAvat SApo vimucyate ..
tAvadeva mahAmAye madvoryyAt krIqate Druvam .
kalpamevaM maheSAni kalO varzaSatatrayam ..
[Page5-092-b+ 52]
yAvattu parameSAni BuNakte SApaM parAtmike .
kAmAKyA hi mahAmAye tadante saPalA Bavet ..
eva te kaTitaM devi brahmaSApavimocanam .
kAmAKyAyA maheSAni sAkalyena mayA Druvam ..”
iti SrIyoginItantredevISvarasaMvAde caturviMSati
sAhasre 13 pawalaH .. mokzaH . kIlagrahaH .
vAlukam . gugguluH . vedaH . puRqarIkadrumaH .
iti medinI .. kfzRaDustUraH . pAradaH . iti
rAjanirGaRwaH .. devaH . iti SabdaratnAvalI ..
liNgaH . ityuRAdikozaH .. vizkumBAdisapta-
viMSatiyogAntargataviMSatitamayogaH . tatra jAta-
Palam .
“maheSaBaktaH SrutipAradfSvo
jitendriyaScArutanurmmahAtmA .
SivABiDAnaH Kalu yogarAjaH
prasUtikAle yadi mAnavAnAm ..”
iti kozWIpradIpaH ..
<LEND>
