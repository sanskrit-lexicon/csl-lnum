<L>29619<pc>4-158-c<k1>rAsaH<k2>rAsaH
rAsaH¦, puM, (rAsanamiti rAsate'treti vA . rAsa
Sabde + BAve aDikaraRe vA GaY .) kolA-
halaH . DvAnaH . BAzASfNKalakaH . gopAnAM
krIqABedaH . iti medinI . se, 11 .. tasya
viDiryaTA, --
“kArttikIpUrRimAyAYca kftvA tu rAsamaRqalam .
gopAnAM SatakaM kfttvA gopInAM SatakantaTA ..
SilAyAM pratimAyAM vA SrIkfzRaM rAGayA saha .
BArate pUjayet kftvA copahArARi zoqaSa ..
goloke ca vaset so'pi yAvadvE brahmaRo vayaH .
BArataM punarAgatya hariBaktiM laBedDruGam ..
krameRa sudfQAM BaktiM labDvA mantraM harerapi .
dehaM tyaktvA ca golokaM punareva prayAti ca ..
tatra kfzRasya sArUpyaM saMprApya pArSvado Bavet .
punastatpatanaM nAsti jarAmftyuharo mahAn ..”
iti brahmavEvartte prakftiKaRqe 25 aDyAyaH ..
vistArastu SrIkfzRajanmaKaRqe 28 aDyAye
SrImadBAgavatIyarAsapaYcADyAyezu ca drazwavyaH .. * ..
kasyacinmate kalpataruyAtreyam . asya viDi-
ryaTA, --
“kArttike pOrRamAsyAntu rAsayAtrA mahAniSi .
nandasUnoH prakarttavyA mahAviBavavistarEH ..
iha loke suKaM prApya ante vizRupuraM vrajet ..
pUjA kAryyArdDarAtre tu nayet SezaM mahotsavEH .
gItErnAnAviDErvAdyErvveRuvIRAmfdaNgakEH ..
nftyErvarANganAgItEraNganAnAYca kIrttanEH .
[Page4-159-a+ 52]
candanAgurukastUrIpaNkalepErvvirAjitEH ..
viharadBirvizRuBaktEH kAryya eza mahotsavaH .
DyAyedvfndAvane ramye yamunApuline vane ..
nikuYjasadane kfzRaM gopImaRqalamaRqitam .
rAsamaRqalayantrasya govindaM karRikAgatam ..
dbayordvayorgopikayormmaDye sAntamanekaDA .
aparaM nawaveSena maDye taM muralIDaram ..
gopIgaRamuKAmBojamaDupAnamaDuvratam .
kulAlacakrapratimaM maRqalaM paNkajANkitam ..
dalAzwaSoBitaM kAryyaM mahizyo'zwO ca sanDizu .
maDye maDye ca govindaM pArSvayorazwarUpakam ..
mukundaM mADavaM kfzRaM nawanAgarameva ca .
hariM dAmodaraM vizRuM pUjayet kAmarUpiRam ..
tadvAhye BUpure gopyaH SataSo'Ta sahasraSaH .
pUjanIyAH prayatnena nftyagItaparAyaRAH ..
asaMKyA gopikAstatra maRqale'zwO varANganAH .
mahizyastAH samAKyAtAH sadAsaNgamunivratAH ..
BaktotsavABilAsena kamalA bahurUpiRI .
rADA viSAKA vimalA sumitrA lalitA taTA .
sundarI kamalA ramBA mahizyo'zwO prakIrttitAH ..
tArA rADA nirAvADA kfzRA BedamupAgatAH .
tAsAM DyAnErvvakzyamAREH pUjA kAryyA viSezataH ..
uttIrRe sAyaM samaye gopyo vfndAvanaM yayuH .
rAsakrIqAM tatastABiScakre ca jagadISvaraH ..
gopyo rAsakrIqAM cakruH pOrRamAsyAM mahA-
niSi .
na tatra pakzininado na JillIninadastaTA ..
mahAniSA dve Gawike rAtrermmaDyamayAmayoH .
tadaprAptO ca karttavyaM pOrRamAsyAM niSAmuKe ..
evaM rAsakrIqAM yastu kArayedBuvi mAnavaH .
sa sarvvaduskftaM tyaktvA nirvvARamuktimApnuyAt ..”
ityutkalakalikA ..
(vilAsaH . yaTA, BAgavate . 5 . 2 . 12 .
“asmadviDasya mana unnayanO biBartti
bahvadButaM sarasarAsasuDAdivaktre ..”
“baktre ca bahvadButaM biBartti kiM tadAha . raso
maDurAlApaH rAso vilAsastAByAM sahitA suDA
aDarAmftam . AdiSabdAt smitanarmmAdi .”
iti tatra SrIDarasvAmI .. kriyA . yaTA, BAga-
vate . 5 . 13 . 17 .
“tErvaYcito haMsakulaM samAviSat
narocayan SIlamupEti vAnarAn .
tajjAtirAsena sunirvftendriyaH
parasparodbIkzaRavismftAvaDiH ..”
“tErvaYcitastatra PalABAvaM jYAtvA haMsAnAM brAhma-
RAnAM kulaM punaH praviSan tezAM SIlaM prAya-
ScittapUrvvakaM punarupanayanAdyAcAramarocayan
apriyaM paSyan vAnaratulyAn BrazwAcArAn
SUdraprAyAnupEti . tajjAtirAsena vAnarajAti-
kriyayA striyAM miTunIBUya parasparamuKodvIkza-
Rena vismfto jIvitAvaDirmaraRakAlo yena .”
iti tawwIkAyAM SrIDarasvAmI .. * ..)
<LEND>
