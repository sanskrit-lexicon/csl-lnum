<L>35756<pc>5-106-b<k1>SiviraM<k2>SiviraM
SiviraM¦, klI, (Serate rAjabalAnyatra . SINa svapne +
bAhulakAt kiracpratyayena sADu . ityuRAdi-
vfttO ujjvaladattaH . 1 . 54 .) niveSaH . itya-
maraH .. dve AgantukasEnyavAse . kawake ityanye .
nfpasya mUlasTAne ityeke . iti BarataH ..
“Sivirantu niveSe ca klIvantu yudDaveSmani ..”
ityuRAdikozaH .. * ..
aTa SiviralakzaRam .
SrIBagavAnuvAca .
“SiviraM pariKAyuktamuccEHprAkAravezwitam .
yuktadvAdaSadvAraYca siMhadvArapuraskftam ..
yuktaM citrEvvicitrESca kftrimESca kapAwakEH .
nizidDavfkzarahitaM prasidDeSca puraskftam .
sulakzaRaM candraveDaM prANgaRaYca taTEva ca ..”
tatra vihitanizidDakAzWe yaTA, --
viSvakAruruvAca .
“kasya kasya taroH kAzWaM praSastaM Sivire praBo .
amaNgalaYca kezAM vA sarvvaM mAM vaktumarhasi ..
SrIBagavAnuvAca .
ASrame nArikelaSca gfhiRAYca DanapradaH .
Sivirasya yadISAne pUrvve puttrapradastaruH ..
sarvvatra maNgalArhaSca tarurAjo manoharaH .
rasAlavfkzaH pUrvvasmin nfRAM sampatpradastaTA ..
[Page5-106-c+ 52]
SuBapradaSca sarvvatra surakAro niSAmaya .
vilvaSca panasaScEva jamboro vadarI taTA ..
prajApradaYca pUrvvasmin dakziRe DanadastaTA .
sampatpradaSca sarvvatra yato hi vardDate gfhI ..
jambu vfkzaSca dAqimbaH kadalyAmrAtakastaTA .
banDupradaSca pUrvvasmin dakziRe mitradastaTA ..
sarvvatra SuBadaScEva DanaputtraSuBapradaH .
harzaprado guvAkaSca dakziRe paScime taTA ..
ISAne suKadaScEva sarvvatrEvaM niSAmaya .
sarvvatra campakaH SudDo Buvi BadrapradastaTA ..
alAvuScApi kuzmARqaM mAyAmbuSca sukAmukaH .
KarjjUrI karkawI cApi Sivire maNgalapradAH ..
vAstUkaH kAravellaSca vArttAkuSca SuBapradAH .
latAPalaYca SuBadaM sarvaM sarvatra niScitam .. * ..
praSastaM kaTitaM kAro nisidDaYca niSAmaya .
vanyavfkzo nizidDaSca Sivire nagare'pi ca ..
vawo nisidDaH Sivire nityaM cOraBayaM tataH .
nagarezu prasidDaSca darSanAt puRyadastaTA ..
he kAro tintiqIvfkzo yatnAttaM parivarjjaya .
SareRa DanahAniH syAt prajAhAnirBavet Druvam ..
Sivire'tinizidDaSca nagare kiYcideva ca .
na nizidDaH prazidDaSca nagarezu taTA pure ..
vAwyAmatinizidDaSca prAjYastaM parivarjjayet .
KarjjUraSca qahuScEva nizidDaH Sivire taTA ..
na nizidDaH prasidDaSca grAmezu nagarezu ca .
vfkzaSca canakAdInAM DAnyaYca maNgalapradam ..
grAmezu nagare cApi Sivire ca taTEva ca .
ikzuvfkzaSca SuBadaH santataM SuBadastaTA ..
aSokaSca SirIzaSca kadambaSca SuBapradaH .
kaccI haridrA SuBadA SuBadaScArdrakastaTA ..
harItakI ca SuBadA grAmezu nagarezu ca ..
na vAwyAM BadradA nityaM taTA cAmalakI Druvam ..
gajAnAmasTi SuBadamaSvAnAYca taTEva ca .
kalyARamuccEHSravasAM vAstO sTApanakAriRAm ..
na SuBapradamanye zAmucCannakAraRaM param .
vAnarARAM narARAYca garddaBAnAM gavAmapi ..
kukkurARAM SfgAlAnAM mArjjArARAmaBadrakam .
BewakAnAM SUkarAnAM sarvvezAYcASuBapradam ..
ISAne cApi pUrvvasmin paScime ca taTottare .
Sivirasya jalaM BadramanyatrASuBameva ca .. * ..
dIrGe prasTe samAnaYca na kuryyAnmandiraM buDaH .
caturasre gfhe kAro gfhiRAM DananASanam ..
dIrGaprasTaH parimito netrANkenApi saMhftam .
SUnyena rahitaM BadraM SUnyaM SUnyapradaM nfRAm ..
prasTe hastadvayAt pUrvvaM dIrGe hastatrayaM taTA .
gfhiRAM SuBadaM dvAraM prAkArasya gfhasya ca .
na maDyadeSe karttavyaM kiYcinnyUnADike SuBam ..
caturasraM candraveDaM SiviraM maNgalapradam .
aBadraM sUryyaveDaYca SiviraM maNgalApradam .
aBadradaM sUryyaveDaM prANganaYca taTEva ca ..
SivirAByantare BadrA sTApitA tulasI nfRA
DanaputtrapradAtrI ca puRyadA hariBaktidA ..
[Page5-107-a+ 52]
praBAte tulasIM dfzwvA svarRadAnaPalaM laBet .
mAlatI yUTikA kundamADavI ketakI taTA ..
nAgeSvaraM mallikA ca kAYcanaM vakulaM SuBam .
aparAjitA ca suBadA tezAmudyAnamIpsitam ..
pUrvve ca dakziRe cEva SuBadaM nAtra saMSayaH .
UrdDvaM zoqaSahasteByo nEvaM kuryyAdgfhaM gfhI ..
UrdDvaM viMSati hasteByaH prAkAraM na SuBapradam .
sUtraDAraM tElakAraM svarRakAraYca hIrakam ..
vAwImUle grAmamaDye na kuryyAt sTApanaM buDaH .
brAhmaRaM kzattriyaM vESyaM sacCUdraM gaRakaM SuBam ..
BawwaM vEdyaM puzpakAraM sTApayet SivirAntike .. *
prasTe ca pariKAmAnaM SatahastaM praSastakam .
paritaH SivirARAYca gamBIraM daSahastakam ..
saNketapUrvakaYcEva pariKAdvAramIpsitam .
SatrIragamyaM mitrasya gamyameva suKena ca ..
SAlmalInAM tintiqInAM hintAlAnAM taTEva
ca .
nimbAnAM sinDUvArARAM uqambarARAmaBadrakam ..
DustUrARAM vawAnAYcApyeraRqAnAmavAYCitam .
etezAmatiriktAnAM Sivire kAzWamIpsitam ..
vfkzaYca vajrahatakaM dUrato varjayedbuDaH .
puttradAraDanaM hanyAdityAha kamalodBavaH ..”
iti brahmavEvartte SrIkfzRajanmaKaRqe 102 aDyAyaH
<LEND>
