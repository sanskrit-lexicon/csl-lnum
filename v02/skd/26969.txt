<L>26969<pc>3-682-b<k1>mAMsaM<k2>mAMsaM
mAMsaM¦, klI, (manyate iti . manajYAne + “mane-
rdIrGaSca .” uRA0 3 . 64 . iti saH dIrGaSca .)
raktajaDAtuviSezaH . mAs iti BAzA .. sa tu
garBasTabAlakasyAzwaBirmAsErBavati . iti suKa-
boDaH .. BAgavatamate catuBirmAsErBavati . tatpa-
ryyAyaH . piSitam 2 tarasam 3 palalam 4 kravyam
5 Amizam 6 palam 7 . ityamaraH . 2 . 6 . 63 ..
asrajam 8 jANgalam 9 kIram 10 . sarvvasAMsa-
guRAH . vAtanASitvam . vfzyatvam . balya-
tvam . rucyatvam . bfMhaRatvam . deSasTAnasAtmya-
saMsTAsvaBAvErBUyo nAnArUpatvaYca .. * .. prasaha-
BUSayAnUpavArijavAricArimAMsaguRAH . guru-
tvam . uzRatvam . maDuratvam . snigDatvam .
vAtaGnatvam . SukravardDanatvaYca .. * .. vizkira-
pratudajANgalamAMsaguRAH . laGutvam . SItatvam .
maDuratvam . kazAyatvam . nfRAM hitatvaYca .. * ..
aNgaviSezamAMsaguRAH .
‘ekadehe'pi pUrvvArdDaM mfgARAM pakziRAM param .
sarvvezAYca SiraskanDaplIhacarmmayakfdgudam ..
pAdapucCAntamastizkamuzkakroqASca mehanAH .
DAtavaH SoRitAdyASca guravaH syuryyaTottaram ..’
praSastApraSastamAMsaM yaTA, --
‘vayasTaM nirvvizaM sadyohataM mAMsaM praSasyate ..
mftaYca vyADitaM vyuzwaM vfdDaM bAlaM vizErhatam .
agocarahataM vyAqasUditaM mAMsamutsfjet ..’
azwaviDA mAMsayoniryaTA . prasahAH 1 prasahya-
BakzaRAt kuraraSyenAdayaH . BUSayAH 2 vila-
SAyitvAt nakulagoDAdayaH . AnUpAH 3
KaqgamahizavarAhAdayaH . jalajAH 4 kumBIrA
dayaH . jalecarAH 5 haMsavakapraBftayaH .
jANgalAH 6 hariRacCAgAdayaH . vizkirAH 7
vikIrRacaraRAt tittiramayUrakukkuwAdayaH .
pratudAH 8 pratudyacaraRAt kapotapArAvatAdayaH .
iti rAjanirGaRwaH .. * .. api ca .
‘mAMsaM vAtaharaM sarvvaM bfMhaRaM balapuzwikft .
prIRanaM guru hfdyaYca maDuraM rasapAkayoH ..’ * ..
aTa tadBedAH .
‘mAMsavargo dbiDA jYeyo jANgalAnUpaBedataH ..’
tatra jANgalasya lakzaRaM guRASca .
‘mAMsavargo'tra jaNGAlA vilasTASca guhASayAH .
taTA parRamfgA jYeyA vizkirAH pratudA api ..
prasahA aTaca grAmyA azwO jANgalajAtayaH .
jANgalA maDurA rUkzAstuvarA laGavastaTA ..
balyAste bfMhaRA vfzyA dIpanA dozahAriRaH .
[Page3-682-c+ 52]
mUkatAM minminatvaYca gadgadatvArddite taTA ..
vADiryyamaruciM CarddipramehamuKajAn gadAn .
SlIpadaM galagaRqaYca nASayantyanilAmayAn ..’ * ..
aTAnUpasya lakzaRaM guRASca .
‘kUlecarAH plavAScApi kozasTAH pAdinastaTA .
matsyA ete samAKyAtAH paYcaDAnUpajAtayaH ..
AnUpA maDurAH snigDA guravo vahnisAdanAH .
SlezmalAH picCilAScApi mAMsapuzwipradA BfSam ..
taTABizyandinaste hi prAyo'paTyatamAH
smftAH ..’ * ..
aTa jANgalAnAM gaRanA viSizwA guRASca .
‘hariRERakuraNgarzyapfzatanyaNkuSambarAH .
rAjIvo'pi ca muRqI cetyAdyA jANgala-
saMjYakAH ..
hariRastAmravarRaHH syAdeRaH kfzRaH prakIrttitaH .
kuraNga IzattAmraH syAdDariRAkftiko mahAn ..
fzyo nIlARqako loke saroru iti kIrttitaH .
pfzataScandrabinduH syAdDariRAt kiYcidalpakaH ..
nyaNkurvvahuvizARo'Ta Sambaro gavayo mahAn .
rAjIvastu mfgo jYeyo rAjIBiH parito vftaH ..
yo mfgaH SfNgahInaH syAt sa muRqIti nigadyate .
jaNGAlAH prAyaSaH sarvve pittaSlezmaharAH smftAH .
kiYcidvAtakarAScApi laGavo balavardDanAH ..’
aTa vileSayAnAM gaRanA guRASca .
‘goDASaSaBujaNgAKuSallakyAdyA vileSayAH .
vileSayA vAtaharA maDurA rasapAkayoH .
vfMhaRA badDaviRmUtrA vIryyozRA api kIrttitAH ..
aTa guhASayAnAM gaRanA guRASca .
‘siMhavyAGravfkA fkzatarakzudbIpinastaTA .
baBrujambukamArjjArA ityAdyAstu guhASayAH ..
sTUlapucCo raktanetro baBruBedaH sanAkulaH .
guhASayA vAtaharA gurUzRamaDurASca te .
snigDA balyA hitA nityaM netraguhyavikA-
riRAm ..’
aTa parRamfgARAM gaRanA guRASca .
‘vanOkovfkzamArjjAravfkzamarkaMwikAdayaH .
ete parRamfgAH proktAH suSrutAdyErmaharziBiH ..
smftAH parRamfgA vfzyAScakzuzyAH SoziRe
hitAH .
SvAsArSaHkASaSamanAH sfzwamUtrapurIzakAH ..’
aTa vizkirARAM gaRanA guRASca .
‘varttakAlAvavikirakapiYjalakatittirAH .
kuliNgakukkuwAdyASca vizkirAH samudAhftAH ..
vikIryya Bakzayantyete yasmAt tasmAdDi vizkirAH .
kapiYjalA iti prAjYEH kaTitA gOratittirAH ..
vizkirA maDurAH SItAH kazAyAH kawupAkinaH .
balyA vfzyAstridozaGnAH paTyAste laGavaH
smftAH ..’
aTa pratudAnAM gaRanA guRASca .
‘kAlakaRWakahArItakapotaSaSapatrakAH .
sArikA KaYjarIwaSca pikAdyAH pratudAH smftAH ..
pratudya Bakzayantyete tuRqena pratudAstataH .
[Page3-683-a+ 52]
kapoto DavalaH pARquH Satapatro bfhacCukaH .
pratudA maDurAH pittakaPaGnAstu varA himAH .
laGavo badDavarccaskAH kiYcidvAtakarAH smftAH ..’
aTa prasahAnAM gaRanA guRASca .
‘kAko gfDra ulUkaSca cillaSca SaSaGAtakaH .
cAzo BAzaSca kurara ityAdyAH prasahAH smftAH .
prasahAH kIrttitA ete prasahyAcCidya BakzaRAt .
prasahAH Kalu vIryyozRAH zaRmAsaM Bakzayanti ye ..
te SozaBasmakonmAdEH SukrakzIRA Bavanti hi ..’
SaSaGAtakasTAne SataGAtako'pi pAWaH . vAja
iti loke .. * .. aTa grAmyARAM gaRanA guRASca .
‘CAgamezabfzASvAdyA grAmyAH proktA maharziBiH .
grAmyA vAtaharAH sarvve dIpanAH kaPapittalAH .
maDurA rasapAkAByAM bfMhaRA balavardDanAH ..’
aTa kUlecarARAM gaRanA guRASca .
‘lulApagaRqavArAhacamarIvAraRAdayaH .
ete kUlecarAH proktA yataH kUle carantyamI ..
kUlecarA marutpittaharA vfzyA balAvahAH .
maDurAH SItalAH snigDA mUtralAH SlezmavardDanAH ..’
aTa plavAnAM gaRanA guRASca .
‘haMsasArasakAcAkzavakakrOYcasarArikAH .
nandImuKI sakAdambA balAkAdyAH plavAH smftAH .
plavante salile yasmAdete tasmAt plavAH smftAH ..
sTUlA kaWorA vfttA ca yasyAScaYcUparisTitA .
guwikA caYcusadfSI jYeyA nandImuKIti sA ..
plavAH pittaharAH snigDA maDurA guravo himAH .
vAtaSlezmapradAScApi balaSukrakarAH sarAH ..’
aTa kozasTAnAM gaRanA guRAYca .
‘SaNKaH SaNKanaKaScApi SuktiSambUkakarkawAH .
jIvA evambiDAScAnye kozasTAH parikIrttitAH ..
kozasTA maDurAH snigDAH pittavAtaharA himAH .
bfMhaRA bahuvarccaskA vfzyASca balavardDanAH ..’
aTa pAdinAM gaRanA guRASca .
‘kumBIrakUrmmanakrASca goDAmakaraSaNkarAH .
GaRwikaH SiSumAraScetyAdayaH pAdinaH smftAH ..
pAdino'pi ca ye te tu kozasTAnAM guREH samAH ..’
iti BAvaprakASaH ..
anyacca .
mAMsaM vAtaharaM vfzyaM vfM haRaM balavardDanam .
prIRanaM guru hfdyaYca maDuraM rasapAkayoH ..’
tasyotpattisTAnamazwaviDaM yaTA, --
‘prasahya Bakzayantyate prasahAstena kIrttitAH .
BUSayA bilaSAyitvAdAnUpo'nUpasaMSrayAt ..
jale nivAsAjjalajA jale caryyAjjalecarAH .
sTalajA jANgalAH proktA mfgA jaNgalacAriRaH ..
vikIryya vizkirAScEva pratudya pratudAstaTA .
yonirazwaviDA hyezAM mAMsAnAM saMprakIrttitA ..’
‘prasahA BUSayAnUpavArijA vAricAriRaH .
gurUzRamaDurAH snigDA vAtaGnAH SukravardDanAH ..
lAvAdyo vEzkiro vargaH pratudA jANgalA mfgAH .
laGavaH SItamaDurAH sakazAyA hitA nfRAm ..’
aTa BAMsayUzaguRAH .
[Page3-683-b+ 52]
‘raso mAMsasya cakzuzyo vfM haRaH prARavardDanaH .
vfzyo vAtavikAraGnaH smftyojaHsvaravardDanaH .
BagnaviSlizwasanDInAM kzatAnAM vraRinAM hitaH ..’
aTa tElapakvamAMsaguRAH .
‘mAMsaM yattalasaMsidDvaM vIryyozRaM pittalaM kawu .
agnisandIpanaM rucyaM dfzwinut puzwinudguru ..’
GftapakvamAMsaguRAH .
‘mAMsantu GftasaMsidDaM dfzwidaM puzwinullaGu .
prIRanaM sarvvaDAtUnAM viSezAnmuKaSoziRAm ..’
pariSuzkapradigDamAMsayorlakzaRaM guRASca .
mAMsaM bahuGfte BfzwaM siktrA cozRAmbunA muhuH .
jIrakAdyEH samAyuktaM pariSuzkaM taducyate ..
pariSuzkaM sTiraM snigDaM harzaRaM prIRanaM guru .
pittaGnaM balameDAgnimAMsOjaHSukravardDanam ..
tadeva GanatakrAWyaM pradigDaM sattrijAtakam .
pradigDaM balamAMsAgnivardbanaM vAtapittajit ..
SUlikApakvamAMsaguRAH .
‘mAMsantu SUlikAprotamaNgAreRa vipAcitam .
jYeyaM gurutaraM vfzyaM dIptAgnInAM sadA hitam ..’
veSavAramAMsasya lakzaRaM guRASca .
‘nirasTi piSitaM pizwaM sidDaM guqaGftAnvitam .
kfzRAmaricasaMyuktaM veSavAra iti smftam ..
veSavAro guruH snigDo balopacayavardDanaH .
dravyeRa yena yeneha vyaYjanaM matsyamAMsayoH .
tasya tasya tayoScEtadguRadozErvviBAvayet ..’
ekatra sarvvamAMsaBakzaRadozo yaTA, --
‘ekatra sarvvamAMsAni viruDyante parasparam ..’
mAMsasya gurutvaM yaTA, --
‘annAdazwaguRaM pizwaM pizwAdazwaguRaM payaH .
payaso'zwaguRaM mAMsaM mAMsAdazwaguRaM Gftam .
GftAdazwaguRaM tElaM marddanAnna ca BakzaRAt ..’
iti rAjavallaBaH ..
varjjanIyamAMsAni yaTA, --
‘kravyAdapakzidAtyUhaSukamAMsAni varjayet .
sArasEkaSaPAn haMsAn balAkAvakawiwwiBAn ..
kuraraM jAlapAdaYca KaYjarIwamfgadbijAn .
cAsAn mAtsyAn raktapAdAn jagDvA vE
kAmato naraH ..
banDuraM kAmato jagDvA sopavAsastryahaM vaset .’
iti gAruqe 96 aDyAyaH ..
mAMsaBakzaRe dozo yaTA, --
‘loBAt svaBakzaRArTAya jIvinaM hanti yo naraH .
majjAkuRqe vaset so'pi tadBojI lakzavarzakam ..
tato Bavet sa SaSako mInaSca saptajanmasu .
tfRAdayaSca karmmaByastataH SudDiM laBedDruvam ..’
iti brahmavEvartte prakftiKaRqe 27 aDyAyaH ..
api ca .
‘balAkaM haMsadAtyUhaM kalaviNkaM SukaM taTA .
kuraraYca cakoraYca jAlapAdaYca kokilam ..
cAzaYca KaYjarIwaYca SyenaM gfDraM taTEva ca .
ulUkaM cakravAkaYca BAzaM pArAvatantvapi ..
kapotaM wiwikaYcEva grAmawiwwiBameva ca .
[Page3-683-c+ 52]
siMhavyAGraYca mArjjAraM SvAnaM SUkarameva ca ..
SfgAlaM markawaYcEva garddaBaYca na Bakzayet .
na Bakzayet sarvvamfgAn pakziRo'nyAn vane-
carAn ..
jalecarAn sTalecarAn prARinaScati DAraRA ..’
iti kUrmmapurARe upaviBAge 16 aDyAyaH ..
anyacca .
‘nAdyAdaviDinA mAMsaM viDijYo nApadi dbijaH .
jagDvA hyaviDinA mAMsaM pretya tEradyate'vaSaH ..
na tAdfSaM Bavatyeno mfgahanturDanArTinaH .
yAdfSaM Bavati pretya vfTAmAMsAni KAdataH ..
kuryyAdGftapaSuM sANgaM kuryyAt pizwapaSuM taTA .
na tveva tu vfTA hantuM paSumicCet kadAcana ..
yAvanti paSuromARi tAvatkftvo ha mAraRam .
vfTApaSuGnaH prApnoti pretya janmani janmani ..
nAkftvA prARinAM hiMsAM mAMsamutpadyate kvacit .
na ca prARivaDaH svargyastasmAnmAMsaM vivarjjayet ..
samutpattiYca mAMsasya vaDabanDO ca dehinAm .
prasamIkzya nivartteta sarvvamAMsasya BakzaRAt ..
na Bakzayati yo mAMsaM viDiM hitvA piSAcavat .
sa lokapriyatAM yAti vyADiBiSca na pIqyate ..
svamAMsaM paramAMsena yo vardDayitumicCati .
anaByarccya pitFn devAn tato'nyo nAstya-
puRyakft ..
varze varze'SvameDena yo yajeta SataM samAH .
mAMsAni ca na KAdedyastayoH puRyaPalaM samam ..
PalamUlASanErmeDyErmunyannAnAYca BojanEH .
na tatPalamavApnoti yanmAMsaparivarjjanAt ..
mAMsaBakzayitAmutra yasya mAMsamihAdmyaham .
etanmAMsasya mAMsatvaM pravadanti manIziRaH ..
yo yasya mAMsamaSnAti sa tanmAMsAda ucyate .
matsyAdaH sarvvamAMsAdastasmAnmatsyAn viva-
rjjayet ..’
iti mAnave 5 aDyAyaH ..
anyacca . SrIBAgavatapaYcamaskanDagadyam . ‘ye tviha
vE puruzAH puruzameDena yajante . yASca striyo
nfpaSUn KAdanti tAMSca tASca te paSavo iha
nihatA yamasadane yAtayanto rakzogaRAH .
SOnikA iva suDitinA vadAyAsfka pibantIti ..’
brahmapurARam .
‘paSostu mAryyamARasya na mAMsaM grAhayet kvacit .
pfzWamAMsaM garBaSayyAM SuzkamAMsamaTApi vA ..’
mahABAratam .
‘rogArtto'ByarTito vApi yo mAMsaM nAttya-
lolupaH .
PalamApnotyayatnena so'SvameDaSatasya ca ..’
nandipurARam .
‘yaScopadeSaM kurute parasya tu mahAtmanaH .
mAMsasya varjjanaPalaM so'mAMsAdaPalaM laBet ..’
BavizyapurARam .
‘AmizaM raktaSAkaYca yo BuNkte ca raverddine .
saptajanma Bavet kuzWI daridraScopajAyate ..’
[Page3-684-a+ 52]
vizRupurARam .
caturddaSyazwamI cEva amAvAsyATa pUrRimA .
parvvARyetAni rAjendra ! ravisaMkrAntireva ca ..
strItElamAMsasaMBogI parvvasvetezu vE pumAn .
viRmUtraBojanaM nAma prayAti narakaM mftaH ..’
iti tiTyAditattvam ..
aTa mAMsaBakzaRaviDiH .
‘SrAdDe devAn pitFn prArccya KAdan mAMsaM
na dozaBAk .
vaset sa narake Gore dinAni paSuromaBiH ..
sammitAni durAcAro yo hantyaviDinA paSUn .
mAMsaM saMtyajya saMprApya kAmAn yAti tato
harim ..’
iti gAruqe 96 aDyAyaH ..
api ca .
‘goDA kUrmmaH SaSaH KaqgI SalyakaSceti
sattamAH .
BakzyAn paYcanaKAnnityaM manurAha prajApatiH ..
matsyAn saSalkAn BuYjIta mAMsaM rOravameva ca .
navedya devatAByaSca brAhmaReByaSca nAnyaTA ..
mAyUraM tEttiraYcEva kapotaYca kapiYjalam .
vArdDInasaM vakaM BakzyaM nIlahaMsaM parAjitAH ..
saParaH siMhatuRqaSca taTA pAWInarohitO .
matsyAstvete samuddizwA BakzaRAya tapoDanEH ..
prokzitaM BakzayedezAM mAMsaYca dbijakAmyayA .
yaTAviDiniyuktaSca prARAnAmapi cAtyaye ..
Bakzayannapi mAMsAni SezaBojI na lipyate .
OzaDArTamaSaktO vA niyogAdyajYakAraRAt ..
Amantritastu yaH SrAdDe dEve vA mAMsamutsfjet .
yAyanti paSuromARi tAvato narakAn vrajet ..
iti kUrmmapurARe upaviBAge 16 aDyAyaH ..
api ca .
mAMsasyAtaH pravakzyAmi viDiM BakzaRavarjjane .
prokzitaM BakzayenmAMsaM brAhmaRAnAYca kAmyayA ..
yaTAviDiniyuktaScu prARAnAmeva cAtyaye .
prARasTAnnamidaM sarvvaM prajApatirakalpayat ..
sTAvaraM jaNgamaYcEva sarvvaM prARasya Bojanam .
carARAmannamacarA daMzwriRAmapyadaMzwriRaH ..
ahastASca sahastAnAM SUrARAYcEva BIravaH .
nAttA duzyatyadannAdyAn prARino'hanyahanyapi ..
DAtrEva sfzwA hyAdyASca prARinottAra eva ca .
yajYAya jagDirmAMsasyetyeza dEvo viDiH smftaH ..
ato'nyaTA pravfttistu rAkzaso viDirucyate .
krItvA svayaM vApyutpAdya paropakftameva vA .
devAn pitFnarccayitvA KAdan mAMsaM na duzyati ..
niyuktastu yaTAnyAyaM yo mAMsaM nAtti mAnavaH .
sa pretya paSutAM yAti samBavAnekaviMSatim ..
na mAMsaBakzaRe dozo na madye na ca mETune .
pravfttirezA BUtAnAM nivfttistu mahAPalA ..’
iti mAnave 5 aDyAyaH .. * ..
devIpurARam .
‘azwamIM samupozyEva navamyAmapare'hani .
[Page3-684-b+ 52]
matsyamAMsopahAreRa dadyAnnEvedyamuttamam .
tenEva viDinAnnantu svayaM BuYjIta nAnyaTA ..
yAjYavalkyaH .
‘prARAtyaye taTA SrAdDe prokzitaM dbijakAmyayA .
devAn pitFn samaByarccya KAdan mAMsaM na
dozaBAk ..’
yamaH .
‘Bakzayet prokzitaM mAMsaM sakft brAhmaRakAmyayA .
dEve niyuktaH SrAdDe vA niyame ca vivarjjayet ..’
iti tiTyAditattvam .. * ..
BAktAmizaM yaTA, --
‘govarjjyamAmizaM kzIraM Pale jambIramAmizam .
AmizaM raktaSAkaYca sarvvaYca dagDamAmizam ..’
govarjjyamAmizaM kzIramityatra patrARAmAmizaM
parRamiti ca pAWaH . iti karmmalocanaH ..
(asyotpattiryaTA, --
‘rasAdraktaM tato mAMsaM mAMsAn medaH prajAyate ..’
iti suSrute sUtrasTAne 14 aDyAye ..)
<LEND>
