<L>27905<pc>3-772-c<k1>mftyuYjayaH<k2>mftyuYjayaH
mftyuYjayaH¦, puM, (mftyuM jitavAn . ji + Kac +
mum ca .) SivaH . ityamaraH .. tannAmakAraRaM
yaTA, --
suyajYa uvAca .
“Sivo lIno nirguRe cet SrIkfzRe prAkfte laye .
kaTaM tava gurornAma mftyuYjaya iti SrutO ..”
sutapA uvAca .
“brahmaRo'nte mftyukanyA pranazwA jalabinduvat .
saMhartrI sarvvalokARAM brahmAdInAM narADipa ! ..
katiDA mftyukanyAnAM brahmaRAM kowiSo laye .
kAlena lInaH SamBuSca sattvarUpI ca nirguRe ..
mftyukanyA jitA SaSvat Sivena guruRA mama .
na mftyunA jitaH SamBuH kalpe kalpe SrutO
Srutam ..”
iti brahmavEvartte prakftiKaRqe 51 aDyAyaH ..
rogaSAntyarTaM tasya pUjAviDiryaTA, --
“mftyuYjayaM samApUjya liNgaM triBuvaneSvaram .
rogAttA mucyate rogAdvadDo mucyeta banDanAt ..
yastu saMpUjayedBaktyA liNgaM mftyuYjayABiDam .
yamo'pi praRamedBaktyA kiM karizyati cAmayaH ..
tasya pUjAviDiM vakzye SfRu matprARaballaBe ! .
jAtiBede mfttikAntu gfhItvASItitolakam ..
nirmmAya pArTivaM liNgaM kAMsyADAre niveSayet .
pOrARikena mantreRa kuryyAcca gaWanaM buDaH ..
snApayet paYcagavyena pratyekasyAzwatolakam .
svasvamantrESca pratyekadravyeRa KApayet suDIH ..
rogakzayakAmanayA nAmagotrAdipUrvvakam .
upaviSyAsane vipro DftvA DOte ca vAsasI ..
rudrAkzamAlAM kaRqe vE DftvA BasmatripuRqrakam .
upacAraM zoqaSakaM deyaM BaktyA prayatnataH ..
suvarRasyAsanaM deyaM taTEvABaraRAni ca .
vastrayugmaM pradadyAttu pariDeyaM yaTA Bavet ..
maDuparkaM kAMsyapAtre dadyAdBojanayogyakam .
vilvapatrasahasraYca aBagnaM vinivedayet ..
evaM saMpUjya liNgEkaM japenmantraM sahasrakam .
tato homaM prakuryyAcca dakziRAM brAhmaRe dadet ..
[Page3-773-a+ 52]
suvarRaM vA tadardDaM vA devi ! viBavamAnataH .
aNgahInA na karttavyA pUjA cAPaladA yataH ..
ekaliNgaM samArADya PalaM syAdanyake yuge .
tat PalaM laBate devi ! kalO saMKyA caturguRA ..
tAmrapAtre tu saMsTApya aSItitolakaM jalam .
tajjalenEva deveSi ! kuSEH saMmArjya rogiRam ..
kzipeddIpaSiKAyAYca mantramuccAryya mAmakam .
evaMviDiviDAnena pUjayenmama liNgakam ..
yAdfgyAdfgBavedrogo nASameti mayoditaH .
sANgena pUjayitvA ca laBate vAYCitaM Palam ..
aNgavyatikrameREva vfTA Bavati vAsanA .
rogI pramucyate sadyo BogIva kaYcukojJitaH .
yadi madvacane BaktistadA mukto BavennaraH ..”
iti mftyuYjayatantram ..
(jvaranASakOzaDaviSezaH . tadyaTA, --
“avyaktaH sidDidaH SudDo rogaGnaH kIrttivardDanaH .
yaSaHpradaH SivaH sAkzAt matyuYjayarasaH smftaH ..
vizasyEkastaTA BAgo marIcaM pippalI kaRA .
ganDakasya taTA BAgo BAgaH syAwwaNgaRasya vE ..
sarvvatra samaBAgaH syAdDiNgulantu dviBAgakam .
cUrRayet KallamaDye tu mudgamAnAM vawIYcaret ..
rasaScet samaBAgaH syAdDiNgulaM nezyate tadA .
mftyurUpaM jvaraM hanti mftyuYjayarasaH smftaH ..
mftyurvinirjito yasmAttasmAnmftyuYjayaH smftaH .
maDunA lehanaM proktaM sarvvajvaranivfttaye ..
daDyodakAnupAnena vAtajvaranivarhaRaH .
Ardrakasya rasEH pAnaM dAruRe sAnnipAtike ..
jambIrarasayogena sarvvajvaravinASanaH .
ajAjIguqasaMyukto vizamajvaranASanaH ..
tIvrajvare mahAGore puruze yOvanAnvite .
pUrRamAtrA pradAtavyA pUrRaM vawIcatuzwayam ..
strIbAlavfdDakzIRe ca ardDamAtrAH prakIrttitAH .
navajvare mahAGore yAmEkAnnASayedDruvam ..
maDyajvare taTAjIrRe trirAtrAnnASayedDruvam .
saptAhAt sannipAtotTaM jvarAjIrRakasaMjYa-
kam ..”
iti mftyuYjayo rasaH .. iti vEdyakarasendrasAra-
saMgrahe jvarADikAre .. klI, jYAnaviSezaH . yaTA,
brahmavEvarttapurARe prakftiKaRqe . 46 . 95 .
“SamBuSca caturo vedAn vedANgAnitarAMstaTA .
bAlakaM pAWayAmAsa jYAnaM mftyuYjayaM param ..”)
<LEND>
