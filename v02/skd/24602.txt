<L>24602<pc>3-471-b<k1>BagavAn<k2>BagavAn
BagavAn¦, [t] (BagaH “ESvaryyasya samagrasya vIryyasya
yaSasaH SriyaH . jYAnavErAgyayoScEva zaRRAM Baga
itINganA ..” ityuktalakzaRaM zaqESvaryyamastyasyeti .
Baga + nityayoge matup masya vaH .) puM budDaH .
ityamaraH . 1 . 1 . 13 .. SrIkfzRaH . yaTA, --
“BagavAnapi tA rAtrIH SAradotPullamallikAH .
vIkzya rantuM manaScakre yogamAyAmupASritaH ..”
iti SrIBAgavate 10 skanDe 29 aDyAyaH ..
pUjye tri . iti medinI .. BagavatsvarUpaM yaTA,
“manurapyAha vedArTaM smftvA yanmunisattama ! .
tadetat SrUyatAmatra saMbanDe gadato mama ..
dve brahmaRI veditavye Sabdabrahma paraYca yat .
SabdabrahmaRi nizRAtaH paraM brahmADigacCati ..
dve vidye veditavye vE iti cATarvvaRI SrutiH .
parayA tvakzaraprAptirfgvedAdimayAparA ..
yattadavyaktamajaramacintyamajamavyayam .
anirddeSyamarUpaYca pARipAdAdyasaMyutam ..
viBuM sarvvagataM nityaM BUtayonimakAraRam .
[Page3-471-c+ 52]
vyApyavyAptaM yataH sarvvaM taM vE paSyanti sUrayaH ..
tadbrahma tat paraM DAma tadDyeyaM mokzakANkziRA .
SrutivAkyoditaM sUkzmaM tadvizRoH paramaM padam .
tadeva BagavadvAcyaM svarUpaM paramAtmanaH ..
vAcako BagavacCabdastasyAdyasyAkzarAtmanaH .
evaM nigaditArTasya sa tattvaM tasya tattvataH ..
jYAyate yena tajjYAne paramanyattrayImayam ..
aSabdagocarasyApi tasyEva brahmaRo dvija ! .
pUjAyAM BagavacCabdaH kriyate hyOpacArikaH .
SudDe mahAviBUtyAKye pare brahmaRi varttate .
mEtreya ! BagavacCabdaH sarvvakAraRakAraRe ..
saMBartteti taTA BarttA BakAro'rTadvayAnvitaH .
tenAgamayitA srazwA gakArArTastaTA mune ! ..
ESvaryyasya samagrasya vIryyasya TaSasaH SriyaH .
jYAnavErAgyayoScEva zaRRAM Baga itINganA ..
vasanti yatra BUtAni BUtAtmanyaKilAtmani .
sa ca BUtezvaSezezu vakArArTastato'vyayaH ..
evameva mahAbAho ! BagavAniti sattama ! .
paramabrahmaBUtasya vAsudevasya nAnyagaH ..
tatra pUjyapadArToktipariBAzAsamanvitaH .
Sabdo'yaM nopacAreRa anyatra hyupacArataH ..
utpattiM pralayaYcEva BUtAnAmAgatiM gatim .
vetti vidyAmavidyAYca sa vAcyo BagavAniti ..
jYAnaSaktibalESvaryyavIryyatejAMsyaSezataH .
BagavacCabdavAcyAni vinA heyErguRAdiBiH ..”
iti vizRupurARe 6 aMSe 5 aDyAyaH ..
api ca .
“paramAtmA ca BagavAn vizvakseno janArddanaH .
tadBaktimAn BAgavato nAlpapuRyErhi jAyate ..
BagavacCAsanAlambI BagavacCAsanapriyaH .
BagavadBaktimAsTAya vatsa ! BAgavato Bava ..
BagavAn BUtaBavyeSo BUtAdipraBavo'vyayaH .
BAvena taM BajasveSaM BavaBaNgakaraM harim ..
Bajasva BAvena viBuM BagavantaM BaveSvaram .
tato BAgavato BUtvA BavabanDAt pramokzyasi ..”
ityAdye vahripurARe vEzRavakriyAyoge yamAnu-
SAsano nAmADyAyaH .. anyacca .
“mahatAM kzudrajantUnAM sarvvezAM jIvinAM sadA .
srazwA pAtA ca SAstA ca BagavAn karuRAniDiH ..”
iti brahmavEvartte SrIkfzRajanmaKaRqe 25 aDyAyaH ..
zaqESvaryyAnvitaH . sa ca parameSvaraH . tannAma-
viSezasya sevanaM yaTA, --
“aTa SrIBagavannAma sadA seveta sarvvataH .
tanmAhAtmyaYca viKyAtaM saNkzepeRAtra liKyate ..
aTa SrIBagavannAmaviSezasya ca sevanam .
fziBiH kfpayAdizwaM tattatkAmahatAtmanAm ..”
aTakAmaviSezeRa SrIBagavannAmaviSezasevAmAhA-
tmyam . tatra pApakzayArTaM kOrmme . yaTA, --
“SrISabdapUrvvaM jayaSabdapUrvvaM
jayadvayAduttaratastaTA hi .
triH saptakftvo narasiMhanAma
japtaM nihanyAdapi viprahatyAm ..”
[Page3-472-a+ 52]
mahABayanivAraRArTaM tatrEva .
“SrIpUrvvo narasiMho dvirjjayAduttaratastu saH .
triHsaptakftvo japtastu mahABayanivAraRaH ..”
kAlaviSeze tu maNgalArTaM bizRuDarmmottare
SrImArkaRqeyavajrasaMvAde .
“puruzaM vAmadevaYca taTA saNkarzaRaM viBum .
pradyumnamanirudDaYca kramAdabdezu kIrttayet ..”
abdazu saMvatsarAdizu paYcasu ..
“valaBadraM taTA kfzRaM kIrttayedayanadbaye .
mADavaM puRqarIkAkzaM taTA vE BogaSAyinam ..
padmanABaM hfzIkeSaM taTA devaM trivikramam .
krameRa rAjaSArddUla ! vasantAdizu kIrttayet ..
vizRuYca maDuhantAraM taTA devaM trivikramam .
vAmanaM SrIDaraYcEva hfzIkeSaM taTEva ca ..
dAmodaraM padmanABaM keSavaYca yadUttamam .
nArAyaRaM mADavaYca govindaYca taTA kramAt ..
cetrAdizu ca mAsezu devadevamanusmaret .
pradyumnamanirudDaYca pakzayoH kfzRaSuklayoH ..
sarvvaH SarvvaH SivaH sTARurBUtAdirniDiravyayaH .
AdityAdizu vArezu kramAdevamanusmaret ..
viSvaM vizRurvazawkAro BUtaBavyaBavatpraBuH .
BUtaBfd BUtakfd BAvo BUtAtmA BUtaBAvanaH ..
avyaktaH puRqarIkAkzo viSvakarmmA SuciSravAH .
samBavo BAvano BarttA praBavaH praBurISvaraH ..
aprameyo hfzIkeSaH padmanABo'marapraBuH .
agrAhyaH SASvato DAtA kfzRaScEtAnyanusmaret ..
devadevasya nAmAni kfttikAdizu yAdava ! .
brahmARaM SrIpatiM vizRuM kapilaM SrIDaraM praBum ..
dAmodaraM hfzIkeSaM govindaM maDusUdanam .
BUDaraM gadinaM devaM SaNKinaM pawminaM taTA ..
cakriRaYca mahArAja ! praTamAdizu saMsmaret ..”
praTamAdizu pratipadAdizu .
“sarvvaM vA sarvvadA nAma devadevasya yAdava ! ..
nAmAni sarvvARi janArddanasya
kAlaSca sarvvaH puruzapravIraH .
tasmAt sadA sarvvagatasya nAma
grAhyaM yaTezwaM varadasya rAjan ! ..”
viviDakAmasidDaye ca pulastyoktO .
“kAmaH kAmapradaH kAntaH kAmapAlastaTA hariH .
Anando mADavaScEva kAmasaMsidDaye japet ..
rAmaH paraSurAmaSca nfsiMho vizRureva ca .
vikramaScEvamAdIni japyAnyarijigIzuBiH ..
vidyAmaByasyatA nityaM japtavyaH puruzottamaH .
dAmodaraM banDagato nityameva japennaraH ..
keSavaM puRqarIkAkzamaniSaM hi taTA japet .
tetrabADAsu sarzvAsu hfzIkeSaM Bayezu ca ..
apyutaYcAmftaYcEva japedOzaDakarmmaRi .
saMgrAmABimuKo gacCan saMsmareda parAjitam ..
cakriRaM gadinaYcEva SArNgiRaM KaqginaM taTA .
kzemArTI pravasannityaM dikzu prAcyAdizu smaret ..
ajitaYcADipaYcEva sarvvaM sarvveSvaraM taTA .
saMsmaret puruzo BaktyA vyavahArezu sarvvadA .
[Page3-472-b+ 52]
nArAyaRaM sarvvakAlaM kzutaprasKalanAdizu .
grahanakzatrapIqAsu devavADAsu sarvvataH ..
dasyuvErinizeDezu vyAGrasiMhAdisaNkawe .
anDakAre tamastIvre narasiMhamanusmaret ..
agnidAhe samutpanne saMsmarejjalaSAyinam .
garuqaDvajAnusmaraRAdvizavIryyaM vyapohati ..
snAne devArccane home praRipAte pradakziRe .
kIrttayedBagavannAma vAsudeveti tatparaH ..
sTApane vittaDAnyAderapaDyAne ca duzwaje .
kurvvIta tanmanA BUtvA anantAcyutakIrttanam ..
nArAyaRaM SArNgaDaraM SrIDaraM puruzottamam .
vAmanaM KaqginaYcEva duzwasvapne sadA smaret ..
mahArRavAdO paryyaNkaSAyinaYca naraH smaret .
balaBadraM samfdDyarTaM sarvvakarmmaRi saMsmaret ..
jagatpatimapatyArTaM stuvan BaktyA na sIdati .
SrISaM sarvvAByudayike karmmaRyASu prakIrttayet ..
arizwezu hyaSezezu viSokaYca sadA japet .
marutprapAtAgnijalabanDanAdizu mftyuzu ..
svatantraparatantrezu vAsudevaM japedbuDaH .
sarvvArTaSaktiyuktasya devadevasya cakriRaH ..
yaTABirocate nAma tat sarvvArTezu kIrttayet .
sarvvArTasidDimApnoti nAmnAmekArTatA yataH ..
sarvvARyetAni nAmAni parasya brahmaRo hareH ..”
evaM vizRuDarmmottare ca mArkaRqeyavajrasaMvAde ..
kiYca .
“kUrmmaM varAhaM matsyaM vA jalaprataraRe smaret .
BrAjizRumagnijanane japennAma tvaKaRqitam ..
garuqaDvajAnusmaraRAdApado mucyate naraH .
jvarajuzwaSirorogavizavIryyaYca SAmyati ..
balaBadrantu yudDArTI kfzyAramBe halAyuDam .
uttAraRaM bARijyArTI rAmamaByudaye nfpa ! ..
mANgalyaM maNgalaM vizRuM mANgalyezu ca kIrttayet .
uttizWan kIrttayedvizRuM prasvapan mADavaM naraH ..
Bojane cEva govindaM sarvvatra maDusUdanam ..”
tatrEvAnyatra .
“OzaDe cintayedvizRuM Bojane ca janArddanam .
Sayane padmanABaYca mETune ca prajApatim ..
saMgrAme cakriRaM krudDaM sTAnaBraMSe trivikramam .
nArAyaRaM vizotsarge SrIDaraM priyasaNgame ..
jalamaDye varAhaYca pAvake jalaSAyinam .
kAnane narasiMhaYca parvvate raGunandanam ..
duHsvapne smara govindaM viSudDO maDusUdanam .
mAyAsu vAmanaM devaM sarvvakAryyezu mADavam ..”
kiYca .
“kIrttayedvAsudevaYca anuktezvapi yAdava ! .
kAryyAramBe taTA rAjan ! yaTezwaM nAma kIrtta-
yet ..
sarvvARi nAmAni hi tasya rAjan !
sarvvArTasidDO tu Bavanti puMsaH .
tasmAdyaTezwaM Kalu kfzRanAma
sarvvezu kAryyezu japeta BaktyA ..”
iti SrIhariBaktivilAse 11 vilAsaH ..
[Page3-472-c+ 52]
BagavadvaSIkAritvam . yaTA, mahABArate Baga-
vadvAkyam .
“fRametat pravfdDaM me hfdayAnnApasarpati .
yadgovindeti cukroSa kfzRe ! mAM dUravAsinam ..”
AdipurARe SrIkfzRArjjunasaMvAde .
“gItvA tu mama nAmAni narttayenmama sanniDO .
idaM bravImi te satyaM krIto'haM tena cArjjuna ! ..
gItvA ca mama nAmAni rudanti mama sanniDO .
tezAmahaM parikrIto nAnyakrIto janArddanaH ..”
evaM SrutvA ca mama nAmAnItyAdi .. vizRuDarmme
prahlAdena .
“jitaM tena jitaM tena jitaM teneti niScitam .
jihvAgre varttate yasya harirityakzaradvayam ..”
iti tatrEva 11 vilAsaH ..
BagavatsAnniDyalakzaRAni yaTA . hayaSIrze .
“tasminneva muhUrtte tu harzo vA Bayameva ca .
cakzurBramo viBramo vA trAso vA jAyate yadi ..
vyAmohaH paramoho vA stanitaM paramaM taTA .
aSutAnAM SrutirvA syAt gAtrARAM vATa
vepaTuH ..”
vyAmoho mOQyaviSezaH . paramoho mUrcCA .
“vErAgyaM netrayorvA syAddarpaH kandarpa eva vA .
paramo vismayo vATa divyo vA SrUyate DvaniH ..
divyavAditraGozo vA ganDarvvanagarasya vA .
darSanaM jAyate kAle tasmin suragaRArccitam ..
narA nAryyo'Ta dfSyante gAyanto'pyaTa harzitAH .
nanditUryyaravo vApi SrUyate CandasAM DvaniH ..
divyaganDA rasA vApi ekasyApi Bavanti hi .
liNgEretErvijAnIyAt tatra sannihitaM harim ..
praBA cEva viSezeRa jvalatIva ca dfSyate .
sPurantIva ca dfSyeta pratimA ca viSezataH ..
sPuranniva janaH kaScit smayamAna iva kvacit .
vIkzyamARo janastatra prahfzwa iva lakzyate ..
etEstu lakzaRErjYeyastatra sannihito hariH .
viSezAdaTavA paSyecCakracApopamaM kvacit ..
CaviM vajrapraBAM paSyet padmarAgapraBAM yaTA .
sOdAminIpraBAM paSyet pratimAyAM kvacidyadi ..
etErliNgEstu bodDavyastatra sannihito hariH .
baDirA iva kecittu mUkA iva taTApare .
viBrAntA iva kecicca jaqA iva taTApare ..
DAvanta iva kecittu patanta iva cApare .
nftyanta iva cApyanye mattA iva taTA yadi .
citrasTA iva kecittu vivaSA iva kecana .
Bavanti tatra conmattAH pramattA iva cApare .
liNgEretEstu bodDavyastatra sannihito hariH ..”
iti SrIhariBaktivilAse 39 vilAsaH ..
(SivaH . yaTA, mahABArate . 13 . 17 . 127 .
“nivedanaH suKAjAtaH suganDAro mahADanuH .
ganDapAlI ca BagavAn utTAnaH sarvva-
karmmaRAm ..”)
<LEND>
