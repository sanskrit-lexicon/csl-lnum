<L>23501<pc>3-365-c<k1>prAsAdaH<k2>prAsAdaH
prAsAdaH¦, puM, (prasIdantyasminniti . pra + sad +
“halaSca .” 3 . 3 . 121 . ityADAre GaY .
“upasargasya GaYyamanuzye bahulam .” 6 . 3 . 122 .
iti upasargasya dIrGaH .) devaBUBujAM gfham .
ityamaraH . 2 . 2 . 9 .. (yaTA, devIBAga-
vate . 2 . 9 . 42 .
“ityuktvA sacivAn rAjA kalpayitvA surakza-
kAn .
kArayitvATa prAsAdaM saptaBUmikamuttamam ..”)
tallakzaRAdi yaTA, --
sUta uvAca .
“prAsAdAnAM lakzaRantu vakzye SOnaka ! tacCfRu .
catuHzazwipadaM kftvA digvidikzUpalakzitam ..
catuzkoRaM caturBiSca dbArARi sUryyasaMKyayA .
catvAriMSAzwaBiScEva BittInAM kalpanA Bavet ..
UrdDakzetrasamA jaNGA jaNGArdDadbiguRaM Bavet .
garBavistAravistIrRA SukAGrA ca viDIyate ..
tattriBAgeRa karttavyA paYcaBAgena vA punaH .
nirgamastu SukAGrAyA ucCrayaH SiKarArdDagaH ..
caturDA SiKaraM kftvA triBAge vedibanDanan .
caturTe punarasyEva kaRWamAmalasArakam .. * ..
aTavApi samaM vAstuM kftvA zoqaSaBAgikam .
tasya maDye caturBAgamAdO garBantu kArayet ..
BAgadvAdaSakAM BittiM tatastu parikalpayet .
caturBAgeRa BittInAmucCrayaH syAt pramARataH ..
dbiguRaH SiKarocCrAyo BittyucCrAyAcca mAnataH .
SiKarArdDasya cArdDena viDeyAstu pradakziRAH ..
caturddikzu taTA jYeyo nirgamastu taTA buDEH .
paYcaBAgena saMBajya garBamAnaM vicakzaRaH ..
BAgamekaM gfhItvA tu nirgamaM kalpayet punaH .
garBasUtrasamo BAgAdagrato muKamaRqapaH ..
etat sAmAnyamuddizwaM prAsAdasya hi lakzaRam .
liNgamAnamaTo vakzye pIWo liNgasamo Bavet ..
dbiguRena BavedgarBaH samantAcCOnaka ! Druvam .
tadbiDA ca BavedBittirjaNGA tadvistarArdDagA ..
dbiguRaM SiKaraM proktaM jaNGAyAScEva SOnaka ! .
pIWaM garBAvaraM karmma tanmAnena SukAGrakAm ..
nirgamastu samAKyAtaH SezaM mUlavadeva tu .
liNgamAnaH smfto hyeza dvAramAnamaTocyate .. * ..
karAgraM vedavat kftvA dvAraM BAgAzwakaM Bavet .
vistareRa samAKyAtaM dviguRaM vecCayA Bavet ..
dvArazat pIWamaDye tu SezaM SuzirakaM Bavet .
pAdikaM SezikaM BittirdvArArdDena parigrahAt ..
tadbistArasamA jaNGA SiKaraM dviguRaM Bavet .
[Page3-366-a+ 52]
SukAGrA pUrvvavajjYeyA nirgamocCrAyakaM Bavet ..
maRqape mAnametattu svarUpaYcAparaM vade . * .
trEvedaM kArayet kzetraM yatra tizWanti devatAH ..
itTaM kftena mAnena bAhyaBAgavinirgatam .
nemiH pAdena vistIrRA prAsAdasya samantataH ..
garBantu dviguRaM kuryyAt nemyA mAnaM Bavediha .
sa eva BitterutseDo dviguRaH SiKaro mataH .. * ..
prAsAdAnAYca vakzyAmi mAnaM yoniYca nAmataH .
vErAjaH puzpakAKyaSca kElAso mAlakAhvayaH ..
tripizwapaSca paYcEte prAsAdAH sarvvayonayaH .
praTamaScaturasro hi dvitIyastu tadAyataH ..
vftto vfttAyataScAnyo'zwAsraSceha ca paYcamaH .
eteBya eva samBUtAH prAsAdAH sumanoharAH ..
sarvvaprakftiBUteByaScatvAriMSacca eva ca .
meruSca mandaraScEva vimAnaSca taTAparaH ..
BadrakaH sarvvatoBadro rucako nandanastaTA .
nandivardDanasaMjYaSca SrIvatsaSca navetyamI ..
caturasrAt samudBUtA vErAjAditi gamyatAm . * .
vaqaBI gfharAjaSca SAlAgfhaYca mandiram ..
vimAnaSca taTA brahmamandiraM BavanaM taTA .
uttamBaM SivikA veSma navEte puzpakodBavAH .. * ..
valayo dunduBiH padmo mahApadmastaTAparaH .
BadrakaH sarvvatoBadro rucako nandanastaTA ..
guvAvfkzastaTAnyacca vfttAH kElAsasamBavAH . * .
gajo'Ta vfzaBo haMso garuqaH siMhanAmakaH ..
BUmuKo BUDaraScEva SrIjayaH pfTivIDaraH .
vfttAyataH samudBU to navEte mAlakAhvayAt .. * ..
vajraM cakraM taTAnyacca muzwikaM vaBrusaMjYitam .
vakraH svastikaKaqgO ca gadA SrIvfkza evaca ..
vijayo nAmataH SvetastripizwapasamudBavAH . * .
trikoRapatramardDendu catuzkoRaM dbirazwakam ..
yatra tatra viDAtavyaM saMsTAnaM maRqapasya tu .
rAjyaYca vijayaScEvamAyurvvardDanameva ca ..
puttralABaH SriyaH pizwistrikoRAdikramAdBavet .. * ..
kuryyAt DvajAdisaMKyAM vA dvAri garBagfhantaTA .
maRqapaH samasaMKyABirguRitaH sUtratastaTA .
maRqapasya caturTAMSAdBadraH kAryyo vijAnatA ..
spardDAgavAkzakopeto nirgavAkzo'TavA Bavet .
sArdDaBittipramARena BittimAnena vA punaH ..
BitterdvEguRyato vApi karttavyA maRqapAH kvacit .
prAsAde maYjarI kAryyA citrA vizamaBUmikA ..
parimARaniroDena reKA vEzamyaBUmikA .
ADArastu caturdvAraScaturmaRqapaSoBitaH ..
SataSfNgasamAyukto meruprAsAda uttamaH .
maRqapAstasya karttavyA BadrEstriBiralaNkftAH ..
GawanAkAramAnAnAM BinnA BinnA Bavanti ye .
kiyanto yezu sADArA nirADArASca kecana ..
praticCandakaBedena prAsAdAH samBavanti te .
anyonyasaNkarAstezAM GawanA nAma BedataH ..
devatAnAm viSezAya prAsAdA bahavaH smftAH .
yAsAde niyamo nAsti devatAnAM svayamBuvAm ..
tAnyeva devatAnAYca pUrvvamAnena kArayet .
[Page3-366-b+ 52]
caturasrAyatAstatra catuzkoRasamanvitAH ..
candraSAlAnvitAH kAryyA BerISiKarasaMyutAH .
purato vAhanAnAYca karttavyA laGumaRqapAH ..
nAwyaSAlA ca karttavyA dbAradeSasamASrayA .
prAsAdA devatAnAYca kAryyA dikzu vidikzvapi ..
dbArapAlASca karttavyA muKyA gatvA pfTak pfTak .
kiYcidbidUrataH kAryyA maWAstatropajIvinAm ..
prAvftA jagatI kAryyA PalapuzpajalAnvitA .
prAsAdezu surAn sTApya pUjABiH pUjayennaraH ..
vAsudevaM sarvvadevAn sarvvaBAk tadgfhAdikft ..”
iti gAruqe prAsAdakIrttanaM nAma 47 aDyAyaH ..
(yaTAca .
“etat sAmAnyamuddizwaM prAsAdasyeha lakzaRam .
aTAnyacca pravakzyAmi prAsAdaM liNgamAnataH ..
liNgapUjApramARena karttavyA pIWikA buDEH .
pIWikArdDena BAgaH syAttanmAnena tu BittayaH ..
bAhyamiti pramARena utseDastu BavettataH .
BityucCrAyAttadbiguRaH SiKarasya samucCrayaH ..
SiKarasya caturBAgA karttavyA syAt pradakziRA .
pradakziRAyAstu samastvagrato maRqapo Bavet ..
tasya cArdDena karttavyastvagrato muKamaRqapaH .
prAsAdAnnirgatO kAryyO kapotO garBamAnataH ..
UrdDvaBityucCrayAttasya maYjarIM tu prakalpayet .
maYjaryyAScArdDaBAgena SukanAsaM prakalpayet ..
UrdDaM taTArdDaBAgena vedibanDo Bavediha .
vedyAScopari yacCezaM kaRWamAmalasArakam ..
evaM viBajya prAsAdaM SoBanaM kArayedbuDaH .
aTAnyacca pravakzAmi prAsAdasyeha lakzaRam ..
garBamAnena prAsAdapramARaM SfRuta dvijAH .
viBajya navaDA garBaM maDye liNgasya pIWikA ..
pAdAzwakaYca ruciraM pArSvataH parikalpayet .
mAnenAnena vistAro BittInAntu viDIyate ..
pAde paYcaguRaM kftvA BittInAmucCrayo Bavet .
sa eva SiKarasyApi dviguRaH syAt samucCrayaH ..
caturDA SiKaraM Bajya ardDaBAgadvayasya vA .
SukanAsaM prakurvvIta tftIye vedikA matA ..
kaRWamAmalasArantu caturTe parikalpayet .
kapolayostu saMhAro dviguRo'sya viDIyate ..
SoBanESca pravallIBiraRqakESca viBUzitaH .
prAsAdezu tftIyastu mayA tuByaM niveditaH ..
sAmAnyamaparaM tadvat prAsAdaM SfRuta dbijAH .
trEvedaM kArayet kzetraM yatra tizWanti devatAH ..
itTaM kftvA tu mAnena bAhyaBAgavinirgatam .
nemiH pAdena vistIrRA prAsAdasya samantataH ..
garBantu dviguRaM kuryyAnnemimAnaM Bavediha .
sa eva BitterutseDo dviguRaH SiKaro mataH ..
prAgrIvapaYcaBAgena niSvAsastasya cocyate .
kArayecCiKaraM tadvat prAkArasya viDAnataH ..
prAgrIvaM tasya mAnena nizkASena viSezataH .
kuryyAddvayaYca BAgena prAgrIvaM karRamUlataH ..
kArayet kanakaM tatra garBAnte hAramUlataH .
evantu triviDaM kuryyAt jyezWamaDyakanIyamram ..
[Page3-366-c+ 52]
liNgamAnAttu Bedena rUpaBedena vA punaH .
ete sAmAnyataH proktA nAmataH SfRutADunA ..
merumandarakElASakumBasiMhagajAstaTA .
vimAnaSCandakastadvaccaturasrastaTEvaca ..
azwyasraH zoqaSAsraSca varttanaH sarvvaBadrakaH .
balaBI nandanaScEva nandivardDana evaca ..
siMho vfzaH suparRaSca padmako'Ta samudrakaH .
prAsAdAnAM mataH prokto viBAgaM SfRuta dbijAH
SataSfNgaScaturdvAro BUmikAzoqaSocCritaH .
nAnAvicitraSiKaro meruprAsAda ucyate ..
mandaro dbAdaSa proktaH kElAso navaBUmikaH .
vimAnaSCandakastadbadanekaSiKarAtataH ..
sa cAzwaBUmikastadbat saptaBirnandivardDanaH .
viMSARqakasamAyukto nandanaH samudAhftaH ..
zoqaSARqakasaMyukto nAnArUpasamanvitaH .
anekaSiKarastadvat sarvvatoBadra ucyate ..
candraSAlAsamApeto vijYeyaH paYcaBUmikaH .
valaBI CandakastadvacCukanAsatrayAnvitaH ..
vfzasyocCrAyatastulyo maRqalaSca trivarjjitaH .
siMhaH siMhagatirjYeyo gajo gajasamastaTA ..
kumBaH kumBAkftistadbadBUmikAnavakocCrayaH .
aNgulIpuwasaMsTAnapaYcARqakaviBUzitaH ..
zoqaSAsraH samantAttu vijYeyaH sa samudrakaH .
pArSvayoScandraSAlAsya ucCrayo BUmikAdvayam ..
taTEkapadmakaH proktaH ucCrayo BUmikAtrayam .
zoqaSAsraH sa vijYeyo vicitraSiKaraH SuBaH ..
mfgarAjastu viKyAtaH candraSAlAviBUzitaH .
prAggrIvena viSAlena BUmikA sa zaquttamAH ..
anekacandraSAlastu gajaprAsAda ucyate .
paryyantagfharAjo vE garuqo nAmanAmataH ..
saptaBUmyucCrayastadvaccandraSAlAtrayAnvitaH .
BUmikAstu zaqaSItirvvAhyataH sarvvato Bavet ..
taTAnyo garuqastadbaducCrAyo daSaBUmikaH .
padmakaH zoqaSAsrastu BUmidvayamaTADikaH ..
padmatulyapramARena SrItuzwaka iti smftaH .
paYcARqakastriBUmistu garBe hastacatuzwayaH ..
vfzo Bavati nAmnA yaH prAsAdaH sArvvakAmikaH .
saptakAH paYcakAScEva prAsAdA ye mayoditAH ..
siMhasya te samA jYeyA ye cAnye'nyatpramARataH .
candraSAlEH samopetAH sarvve prAgrIvasaMyutAH ..
EzwikA dAravAScEva SElajASca satoraRAH .
meruSca SatahastaH syAnmandaraH paYcahInakaH ..
catvAriMSattu kElAsaScatustriMSadbimAnakaH .
nandivardDanakastadvadvAtriMSat samudAhftaH ..
triMSadBirnandanaH proktaH sarvvatoBadrakastaTA .
ete zoqaSahastAH syuScatvAro devavallaBAH ..
kElAso mfgarAjastu vimAnaSCandako gajaH .
ete dvAdaSahastAH syuretezAM siMhanAdakaH ..
garuqo'zwakaro jYeyaH siMho daSa udAhftaH .
evameva pramARena karttavyAH SuBalakzaRAH ..
yakzarAkzasanAgAnAM mAtfhastaH praSasyate .
taTA mervvAdayaH sapta jyezWaliNgAH SuBAvahAH ..
[Page3-367-a+ 52]
SrIvfkzakAdayaScAzwO maDyamASca udAhftAH .
taTA siMhAdayaH paYca kanizWAH SuBadA matAH ..”
iti viSvakarmmaprakASe 5 aDyAyaH ..)
<LEND>
