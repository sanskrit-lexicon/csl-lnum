<L>22043<pc>3-204-a<k1>puzpaM<k2>puzpaM
puzpaM¦, klI, puzpyati vikasati yaH . (puzpa Pullane +
ac .) tarulatAdInAM prasavaH . Pula iti
BAzA . tatparyyAyaH . prasUnam 2 . kusumam 3
sumanasaH 4 . ityamaraH . 2 . 4 . 17 .. sUnam 5
prasavaH 6 sumanaH 7 . iti SabdaratnAvalI ..
svahastapuzpacayanaPalaM yaTA, --
“upahAryyARi puzpARi mama karmmaparAyaRaH .
yo mAmupAnayedBUme mama karmmapaTe sTitaH ..
puzpARi tatra yAvanti mama mUrdDani DArayet .
sa kftvA puzkalaM karmma mama lokAya gacCati ..”
akarmmaRyapuzpadAne dozo yaTA, --
[Page3-204-b+ 52]
varAha uvAca .
“akarmmaRyena puzpeRa yo mAmarccayate Buvi .
pAtanaM tasya vakzyAmi tacCfRu tvaM vasunDare ! ..
nAhaM tat pratigfhRAmi na ca te vE mama priyAH .
mUrKErBAgavatErddattaM mama vipriyakAriRaH ..
patanti narake Gore rOrave tadanantaram .
ajYAtasya ca dozeRa duHKAnyanuBavanti ca ..
vAnaro daSa varzARi mArjAraSca trayodaSa .
mUzakaH paYca varzARi valIvarddaSca dvAdaSa ..
CAgaScEvAzwa varzARi mAsaM vE grAmakukkuwaH .
trIRi varzARi mahizo Bavatyeva na saMSayaH ..
etatte kaTitaM Badre ! puzpaM yanme na rocate .
akarmmaRyaM viSAlAkzi ! puzpaM ye na dadanti vE ..”
iti varAhapurARam .. * ..
devIpriyapuzpARi yaTA, --
“puzpARi devyA vEzRavyAH priyARi SfRu saMprati .
vakulEScEva mandArEH kundapuzpakuruRwakEH ..
karavIrArkapuzpESca SAlmalEScAparAjitEH .
damanEH sinDuvArESca suraBImaruvakEstaTA ..
latABirbrahmavfkzESca dUrvvANkurESca komalEH .
maYjarIBiH kuSAnAYca vilvapatrEH suSoBanEH ..
pUjayedvEzRavIM devIM kAmAKyAM tripurAM taTA .
anyASca yAH SivAprItyEH jAyante puzpajAtayaH ..
tA imAH SfRu kIrttyante mayA vetAlaBErava ! .
mAlatI mallikA jAtI yUTikA mADavIlatA ..
pAwalA karavIraSca javA tarkArikA taTA .
kubjakaM tagaraScEva karRikAro'Ta rocanaH ..
campakAmrAtakO vARo varvvarA mallikA taTA .
aSoko loDratilakO vawarUzaSirIzakO ..
SamIpuzpaYca droRaYca padmotpalavakAruRAH .
SvetAruRe trisanDye ca palASaH KadirastaTA ..
vanamAlATa sevantI kumudo'Ta kadambakaH .
cakraM kokanadaYcEva BaRqilo girikarRikA ..
nAgakeSarapunnAgO ketakyaYjalikA taTA .
dohadA bIjapUraSca nameruH SAlameva ca ..
trapuzI caRqavinDaSca JiRwI paYcaviDA taTA .
evamAdyuktakusumEH pUjayet varadAM SivAm ..” * ..
varjjanIyapuzpaM yaTA, --
“puzyaYca kfmisamBinnaM viSIrRaM Bagnamudgatam .
sakeSaM mUzikADUtaM yatnena parivarjjayet ..
yAcitaM parakIyaYca taTA paryyuzitaYca yat .
antyaspfzwaM padAspfzwaM yatnena parivarjjayet ..”
iti kAlikApurARe . 68 . 54 . aDyAyO ..
keSavapUjane praSastapuzpARi yaTA, --
“mAlatI mallikA cEva yUTikA cAtimuktakaH .
pAwalA karavIraYca jayA sevatireva ca ..
kubjakastvaguruScEva karRikAraH kuruRwakaH .
campakastagaraH kundo vARA varvvaramallikA ..
aSokastilakaScampastaTA cEvAwarUzakaH .
amI puzpaprakArAstu SastAH keSavapUjane ..
ketakIpatrapuzpaYca puzpaM BfNgArakasya ca .
tulasyAmalakI cEva sadyastuzwikaraM hareH ..
[Page3-204-c+ 52]
padmAnyambusamutTAni raktanIle taTotpale .
sitotpalaYca kfzRasya dayitAni sadA nfpa ! .
tAni puzpARi deyAni vizRave praBavizRave ..”
ityagnipurARam .. * ..
api ca .
“jAtI SatAhvA sumanA kundaM bahupuwaM taTA .
vARaYca paNkajASokaM karavIraYca yUTikA ..
pAriBadraM pAwalA ca vakulaM giriSAlinI .
tilakaM vanajaYcEva pItakaM tagarantvapi ..
etAni hi praSastAni kusumAnyacyutArccane .
suraBIRi taTAnyAni varjjayitvA tu ketakIm ..
yezAmapi hi puzpARi praSastAnyacyutArccane .
pallavAnyapi tezAM syuH praSastAni mahAsura ! ..
vIruDAnAM praDAnena varhizAYcArccayettaTA .
nAnArUpEScAmbuBavEH kamalendIvarAdiBiH ..
pravAlEH SuciBiH SudDErjalaprakzAlitErvale ! .
vanaspatInAmarcceta taTA dUrvvAgrapallavEH ..”
iti vAmane 91 aDyAyaH .. * ..
vizRO puzpaviSezadAnasya PalaM yaTA, --
“ArAmapraBavEH puzpEracCidrEH kIwavarjitEH .
taTAparyyuzitEstadbat kArttike vizRumarccayet ..
varRAnAM hi yaTA viprastIrTAnAM jAhravI yaTA .
devAnAYca yaTA vizRuH puzpARAM mAlatI taTA ..
mAlatImAlayA devaM yo'rccayedgaruqaDvajam .
janmaduHKajarArogEH karmmaBirmuktimApnuyAt ..
mAlatImAlayA yena pUjitaH kArttike hariH .
pApalakzAyutaM tasya vatsa ! SOriH pramArjati ..
mAlatIpuzpamAlABiH kArttike puzpamaRqapam .
vizRorgfhe kftaM yEstu te yAnti paramAM gatim ..
jAtipuzpErviracitAM mAlAM yaH saMprayacCati .
vizRave viDivadBaktyA tasya puRyaPalaM SfRu ..
kalpakowisahasrARi kalpakowiSatAni ca .
vasedvizRupure SrImAn vizRutulyaparAkramaH ..
yaH svarRaketakIpuzpEH pUjayedgaruqaDvajam .
abdakowiSataM yAvattuzwaH syAttasya vE hariH ..
dAmodaraM pUjayedyaH kusumEH ketakodBavEH .
sa vasedvizRunilaye devena saha modate ..
mallikAkusumErddevaM yo'rccayettridaSeSvaram .
kArttike parayA BaktyA dahet pApaM triDArjitam ..
suganDErmallikApuzpEracyutaM yo'rccayenmune ! .
sa sarvvapApanirmukto vizRuloke mahIyate ..
vedaDarmmeRa kenAtra saMprApte maDumADave .
yo'rccayet sa muniSrezWa ! laBate vEzRavaM padam ..
yaH punaH pAwalApuzpErarccayedgaruqaDvajam .
supuRyAtmA paraM sTAnaM sa prayAti harermune ! ..
agastyapuzpErdeveSaM ye'rccayanti janArddanam .
devarze ! darSanAttezAM narakAgniH praRaSyati ..
na tat karoti viprendra ! tapasA tozito hariH .
yat karoti hfzIkeSo munipuzpEralaNkftaH ..
vihAya sarvvapuzpARi munipuzpe Ra keSavam .
kArttike yo'rccayedBaktyA vAjimeDaPalaM laBet ..
munipuzpakftAM mAlAM ye yacCanti janArddane .
[Page3-205-a+ 52]
Sakro'pi tEH samaM vatsa ! kurute hyaBiBAzaRam ..
dadAtyaBIpsitAn kAmAn vfkzacintAmaRiryaTA .
kArttike munipuzpeRa pUjito garuqaDvajaH ..
gavAmayutadAnena yatPalaM kArttike mune ! .
munipuzpeRa cEkena kArttikyAM tat PalaM smftam ..
ye'rccayanti surADyakzaM karavIrEH sitAsitEH .
tezAM varzaSataM yAvat praBurBavati keSavaH ..
vakulASokakusumErye'rccayanti jagatpatim .
niHSaNkAste BavantIha yAvaccandradivAkarO ..
aSokakusumE ramyErjanmaSokaBayApaham .
pUjayitvA hariM yAti padaM vizRoranAmayam ..
SuBaganDEH sitErvatsa ! kusumEH paNkajodBavEH .
aDokzajaM samaByarccya naro yAti hareH padam ..
aByarccya kOsumEH puzpEH keSayaM kleSanASanam .
prayAti BavanaM vizRorvvanditaM tridaSErapi ..
awarUzakapuzpESca pUjayedyo jagatpatim .
sa puRyavAnnaro yAti tadvizRoH paramaM padam ..
kArttike yo'rccayedvizRuM tulasIvilvapaNkajEH .
tridaSErapi pUjyaH sa na Sakyo yamakiNkarEH ..
mADave yo'rccayedvizRuM tulasIvilvapaNkajEH .
tridaSErapi pUjyaH sa vaktaM Sakyo na kiNkarEH ..
mADave yo'rccayedvizRuM supuzpEstilakodBavEH .
DUtapApo nirAtaNkaH sa vizRoryAti tat padam ..
samitpuzpakuSAdIni SrotriyaH svayamAharet .
SUdropanItESca hareH pUjAM kurvvan vrajatyaDaH ..
tasmAdvipro muniSrezWa ! SizyeRa svayameva vA .
puzpAdIni samAhftya pUjayet parameSvaram ..
vipro dUrvvAmayEH puzpEstaTA kASakuSodBavEH .
tulasIvilvapadmESca pUjayeddevatAH pitFn ..
nArccayettagarEH sUryyaM GUrttapuzpeRa keSavam .
devIM lakucapuzpESca SaNkaraM nAgakeSarEH ..”
kAlaviSeze tasya paryyuzitatvam yaTA, --
“praharaM tizWate jAtI praharArdDantu mallikA .
triyAmaM munipuzpaYca karavIramaharniSam ..”
AmramaYjarIvilvapatradAnaPalaM yaTA, --
“maYjarIM sahakArasya ye prayacCanti vEzRavAH .
kArttike saPalAste syurgokowiPalaBAginaH ..
kArttike yo'rccayedBaktyA vilvapatreRa keSavam .
dadyAdyajYAyutaPalaM keSavastasya vE mune ! ..
vilvapatreRa ye kfzRaM kArttike kalimarddanam .
pUjayanti mahABaktyA muktistezAM kare sTitA ..
nAgakeSarapuzpEryaH pUjayedgaruqaDvajam .
sa yAti vEzRavaM sTAnaM yatra gatvA na Socate ..
kadambakusumEryo vE pUjayenmaDusUdanam .
janmAyutArjitaM pApaM sPowitaM tena nArada ! ..
na taTA ketakIpuzpErmAlatIkusumEstaTA .
tozamAyAti deveSaH kadambakusumEryaTA ..
dfzwvA kadambapuzpARi tozamAyAti mADavaH .
kiM punaH pUjito devaH sarvvakAmaprado hariH ..
hariM kiMSukapuzpEryaH pUjayettridaSADipam .
vEkuRWe ramate SaSvat vizRunA saha vEzRavaH ..
varzAkAle ca deveSaM kumudEScandanAcitEH .
[Page3-205-b+ 52]
yo'rccayet paramaM vizRuM saMsAre na punarvviSet ..
kundapuzpESca viprarze ! yo'rccayedgaruqaDvajam .
kowijanmArjitaM pApaM tatkzaRAdeva naSyati ..
SamIpuzpESca deveSaM pUjayedasuradvizam .
yamaM na paSyedviprarze ! na yAti durgatiM naraH ..”
iti pAdmottaraKaRqe 131 aDyAyaH .. * ..
lakzmItulyapriyapuzpARi yaTA, nAradIyasaptama-
sahasre .
“mAlatIvakulASokaSePAlinavamAlikAH .
amlAnatagarANkoWamallikAmaDupiRqikAH ..
yUTimazwApadaM kundaM kadambaM maDupippalam .
pAwalA campakaM kfzRaM lavaNgamatimuktakam ..
ketakaM kuruvakaM vilvaM kahlArakarakaM dvijam .
paYcaviMSatipuzpARi lakzmItulyapriyARi me ..”
keSavArccane nizidDapuzpARi yaTA, vizRuDarmmottare .
“ugraganDInyaganDIni kusumAni na dApayet .
anyAyatanajAtAni kaRwakIni taTEva ca ..
raktAni yAni DarmmajYa ! cEtyavfkzodBavAni ca .
SmaSAnajAtAnyanyAni yAni cAkAlajAni ca ..”
taTA .
“kuwajaM SAlmalIpuzpaM SirIzaYca janArddane .
niveditaM BayaM rogaM niHsvatvaYca prayacCati ..
banDujIvakapuzpARi raktAnyapi ca dApayet .
anuktaraktakusumadAnAt dOrBAgyamApnuyAt ..”
parAropitavfkzasya puzpagrahaRe dozaH . agastyaH .
“parAropitavfkzeByaH puzpARyAnIya yo'rccayet .
avijYApya ca tasyEva nizPalaM tasya pUjitam ..”
etaddvijetaraparam .
“dvijastfREDaHpuzpARi sarvvataH svavadAharet ..”
iti yAjYavalkyAt ..
“devAdyarTantu kusumamasteyaM manurabravIt ..”
iti vacanAt ..
“go'gnyarTe tfRameDAMsi vIrudvanaspatInAm .
puzpARi svavadAdadIta PalAni cAparibfMhi-
tAni ..”
iti gotamavacanAcca ..
dvijetarasya daRqo'pi .
“tfRaM vA yadi vA kAzWaM puzpaM vA yadi vA Palam .
aprayacCannigfhRAno hastacCedanamarhati ..”
iti smfteH .. * ..
devopari DftaM mastakopari DftaM aDovastraDftaM
antarjalakzAlitaYca puzpaM duzwamiti hariBakti-
nAmake granTe .. aBivAdyABivAdakakarasTapuzpaM
prokzaRAt karmmaRyam . iti kecit .. * ..
yAcitAdipuzpadAnasya nizPalatvam . yAcitaM
nizPalaM puzpaM krayakrItaYca nizPalamiti vadanti .
vAmahastacitAdipuzpasyAdeyatvaM yaTA, --
“na puzpacCedanaM kAryyaM devArTaM vAmahastataH .
na dadyAttAni deveByaH saMsTApya vAmahastataH ..”
samitpuzpAdInAM svayamAharaRIyatvaM hArIta-
SAtAtapO .
“samitpuzpakuSAdIni brAhmaRaH svayamAharet .
[Page3-205-c+ 52]
SUdrAnItEH krayakrItEH karmma kurvvan patatyaDaH ..”
kraye pratiprasavamAha brahmapurARam .
“puzpErDUpESca nEvedyErvIrakrayakriyAhftEH ..”
vIrakrayo vIravat yAcYASUnyena vikreturupanyasta-
mUlyena krayaH .. * .. puzpadAnaprakAro jYAna-
mAlAyAm .
“puzpaM vA yadi vA patraM PalaM nezwamaDomuKam .
puzpAYjaliviDiM hitvA yaTotpannaM taTArpaRam ..”
maDyAhnasnAnAnantaraM puzpacayanasya dozo yaTA, --
“snAnaM kftvA tu ye kecit puzpaM gfhRanti vE
dvijAH .
devatAstanna gfhRanti BasmIBavati dAruvat ..”
etattu dvitIyasnAnABiprAyam . iti ratnAkaraH ..
vyaktaM matsyasUkte .
“snAtvA maDyAhnasamaye na CindyAt kusumaM naraH .
tatpuzpasyArccane devi ! rOrave paripacyate ..”
puzpABAve deyAni yaTA, vizRuDarmmottare .
“puzpABAve'pi deyAni patrARi ca janArddane .
patrABAve jalaM dadyAttena puRyamavApyate ..” * ..
puzpadAnamAhAtmyaM yaTA, --
“na ratnErna suvarRena na vittena ca BUriRA .
taTA prasAdamAyAti yaTA puzpErjanArddanaH .. * ..
devatAviSeze varjjanIyapuzpaM yaTA, SAtAtapaH .
“Sive vivarjjayet kundamunmattaYca harestaTA .
devInAmarkamandArO sUryyasya tagarantaTA ..” * ..
puzpaviSezARAM kAlikaparyyuzitatvam . Bavizye .
“padmAni sitaraktAni kumudAnyutpalAni ca .
ezAM paryyuzitASaNkA kAryyA paYcadinottaram ..”
puzpaviSezasyAparyyuzitatvaM yaTA, --
“tulasyagastyavilvAnAM na ca paryyuzitAtmatA ..”
yogivItantre .
“vilvapatraYca mAGyaYca tamAlAmalakIdalam .
kahlAraM tulasIYcEva padmaYca munipuzpakam .
etat paryyuzitaM na syAt yaccAnyat kalikA-
tmakam ..”
kalikAtmakaM prasPuwanayogyam . ityekAdaSI-
tattvam .. rAGavaBawwamate puzpaviSezARAM kAlika-
paryyuzitatvaM yaTA, --
“vilvApAmArgajAtItulasiSamiSatAketakIBfNga-
dUrvvA
mandAmBojAhidarBA munitilatagarabrahmakahlAra-
mallI .
campASvArAtikumBIdamanamaruvakA vilvato-
'hAni SastA-
striMSattryekAryyarISoniDiniDi-vasu-BU-BU-yamA
BUya evam ..”
asyArTaH . SatA SatAvarI . mandaH mandAraH .
ahirnAgakeSaraH . muniragastyaH . aSvArAtiH
karavIraH . kumBI pAwalA . vilvamAraBya ahi-
paryyantaM gaRayitvA darBamAraBya punastriMSadAdi
gaRayet . etaddinottaraM paryyuzitAnItyarTaH . iti
padArTAdarSaH .. * .. puzpakrIqAyAM varRanIyAni yaTA,
[Page3-206-a+ 52]
puzpacayanam 1 puzpArpaRe dayitArTitA 2 mAlA 3
gotrasKalanerzyA 4 vakroktiH 5 samBramASlezaH 6 .
iti kavikalpalatA .. (GowakalakzaRaviSezaH .
yaTA, aSvavEdyake . 3 . 82 -- 92 .
“AgantavasturaNgasya ye BavantyanyavarRagAH .
vindavaH puzpasaMjYAstu te hitAhitasaMjYakAH ..
tezAM pradeSaBedena lakzaRaM yad vyavasTitam .
tattaTEva samAsena vispazwaM korttyate'DunA ..
apAne ca lalAwe ca BruvormardDani karRayoH .
nigAle cEva keSAnte puzpaM DanyatamaM smftam ..
skanDe vakzasi kakze ca muzkayorbAhukeSayoH .
hanvoH pfzWe ca vAhAnAM puzpaM svAmihita-
pradam ..
nABO keSe taTA kaRWa dante cava hi vAjinAm .
puzpaM DanyatamaM proktaM BarttruH sarvvArTasADakam ..
apraSastAni dfzwAni muniBiryAni vAjinAm .
tAni samyak pravakzyAmi puzpARyAgamadarSanAt ..
aDarozWe kaWe proTe uttarOzWe taTEva ca .
GoRAyAM gaRqayoScEva SaNKayoSca taTA BruvoH ..
grIvAyAYca vahe cEva sfkkaRoH sTUrake sPici .
pAyO kroqe ca puzpARi ninditAnIti niScayaH ..
raktaM pItaM taTA kfzRaM puzpaM sarvvatra nezyate .
SuBapradeSasaYjAtaM Bavet sADAraRaM tataH ..
putralABaM DanaprAptimArogyaM vijayaM taTA .
vindyAt puzpEH SuBErBartturaSuBESca viparyyayam ..
sarvvANgapuzpito vAjI parityAjjo na saMSayaH ..”)
strIrajaH . (yaTA, mArkaRqeye . 51 . 42 .
“strIRAM puzpaM haratyanyA pravfttaM sA tu kanyakA ..”)
vikASaH . iti medinI . pe, 8 .. Danadasya
vimAnam . netrarogaviSezaH . iti hemacandraH ..
PulI iti BAzA .. asyOzaDaM yaTA, --
“harItakI vacA kazWaM pippalI maricAni ca .
viBItakasya majjA ca SaNKanABirmanaHSilA .
sarvvametat samaM kftvA CAgIkzIreRa pezayet ..
nASayettimiraM kaRqU pawalAnyarvvudAni ca .
aDikAni ca mAMsAni yaSca rAtrO na paSyati ..
api dvivArzikaM puzpaM mAsenEkena sADayet .
varttiScandrodayA nAma nfRAM dfzwiprasAdanI ..”
iti cakrapARidattaH ..
(asya cikitsAntaraM yaTA, --
“pUrvvAhAravihArEstu netre puzpaYca jAyate .
praTamaM suKasADyaM syAt dvitIyaM kazwasADyakam ..
tftIyaM SastrasADyantu caturTantadasADyakam .
SaNKapuzpaM taTA roGraM SaNKanABirmanaHSilA ..
kAYjikena tu saMpezya CAyASuzkA Bizagvara ! .
vAtike kAYjikenApi pEttike payasA hitA ..
SlEzmike mUtrasaMyuktA puzpasyAYjanato hitA .”
iti hArIte cikitsitasTAne catuScatvAriMSa-
ttame'DyAye ..)
<LEND>
