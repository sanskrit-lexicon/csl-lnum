<L>24283<pc>3-425-a<k1>bAlarogaH<k2>bAlarogaH
bAlarogaH¦, puM, (bAlasya rogaH .) bAlakasya
vyADiH . tasya nidAnaM lakzaRAni cAha .
“DAtryAstu guruBirBojyErvizamErdozajEstaTA .
dozA dehe prakupyanti tataH stanyaM pradUzyati ..
miTyAhAravihAriRyA duzwA vAtAdayaH striyAH .
dUzayanti payastena jAyante vyADayaH SiSoH .. * ..
vAtaduzwaM SiSuH stanyaM piban vAtagadAturaH .
kzAmasvaraH kfSANgaH syAdbadDaviRmUtramArutaH ..
svinno Binnamalo bAlaH kAmalApittarogavAn .
tfzRAluruzRasarvvANgaH pittaduzWaM payaH piban ..
SlezmaduzwaM piban kzIraM lAlAluH SlezmarogavAn .
nidrArddito jaqaH SUnavaktrAkzaSCarddanaH SiSuH ..
jvarAdyA vyADayaH sarvve vakzyante mahatAntu ye .
[Page3-425-b+ 52]
bAlAnAmapi te tadbadbodDavyA BizaguttamEH ..
bAlAnAmeva ye rogA Bavanti mahatAM na ca .
tAlukaRwakamuKyAMstAnavaDAraya yatnataH ..”
tatrAdO tAlukaRwakamAha .
“tAlumAMse kaPaH krudDaH kurute tAlukaRwakam .
tena tAlupradeSasya nimnatA mUrdDni jAyate ..
tAlupAtAt stanadvezaH kfcCrAt pAnaM Sakfd-
dravam .
tfqakzikaRWAsyarujA grIvAdurdDaratA vamiH ..”
pAnaM stanyasya . SakfddravaM dravarUpam ..
aTa mahApadmamAha .
“visarpastu SiSoH prARanASanaH SIrzavastijaH .
padmavarRo mahApadmarogo dozatrayodBavaH .
SaNKAByAM hfdayaM yAti hfdayAcca gudaM brajet ..”
padmavarRaH lohitavarRaH tatra SIrzajo visarpaH
SaNKAByAM hfdayaM yAti hfdayAt gudaM vrajet .
evaM vastito gudaM yAti . gudato hfdayaM hfdayA-
cCiro yAti iti bodDavyam ..
aTa kukURakamAha .
‘kukURakaH kzIradozAt SiSUnAmeva vartmani .
jAyate tena tannetraM kaRquraM prasravenmuhuH ..
SiSuH kuryyAllalAwAkzikUwanAsApraGarzaRam .
Sakto nArkapraBAM drazwaM na vartmonmIlanakzamaH ..’
kukURakaH koTuyA iti loke KyAtaH .. * ..
aTa tuRqigudapAkamAha .
‘vAtenAGmApitA nABiH sarujA tuRqirucyate .
bAlasya gudapAkAKyo vyADiH pittena jAyate ..’
aTAhipUtanaM Aha .
‘SakfnmUtrasamAyukte'DOte'pAne SiSorBavet .
svinne vA snApyamAnasya kaRqU raktakaPodBavA ..
kaRqUyanAttataH kzipraM sPowAH srAvaSca jAyate .
ekIBUtaM vraRaM GoraM taM vidyAdahipUtanam ..
svinne svedite .. * .. aTAjagallImAha .
snigDA savarRA graTitA nirujA mudgasanniBA .
kaPavAtotTitA jYeyA bAlAnAmajagallikA ..’
graTitA gumPiteva . mudgasanniBA . mudgAkftiH ..
aTa pAragarBikamAha .
‘mAtuH kumAro garBiRyAH stanyaM prAyaH pibannapi .
kAsAgnisAdavamaTutandrAkArSyAruciBramEH ..
yujyate kozWavfdDyA ca tamAhuH pArigarBikam .
rogaM pariBavAKyaYca tatra yuYjIta dIpanam ..’
pibannapItyapiSabdAdapibannapi pArigarBikaH .
ahIqI iti loke .
pariBavAKyaM pariBaveti nAmAntaram .. * ..
aTa dantodBedakAn rogAnAha .
‘dantaBedaH SiSoH sarvvarogARAM kAraRaM smftam .
viSezAjjvaraviqBedakAsacCarddiSirorujam ..
aBizyandasya poTakyA visarpasya ca jAyate ..’
kAraRamityanvayaH . poTakyAH vartmarogaviSezasya ..
aTa bAlarogARAM cikitsA .
‘BEzajyaM pUrvvamuddizwaM mahatAM yajjvarAdizu .
tadeva kAryyaM bAlAnAM kintu dAhAdikaM vinA ..’
[Page3-425-c+ 52]
dAhAdikaM vinA agnidAhAdikzAravamanavire-
canaSirAvyaDAdikaM zinA . mahAkazwe cotpanne
vamanabirekAdyaM dadyAt . yata Aha suSrutaH .
virekavastivamanAnfte kuryyAcca nAtyayAditi .
atyayAt vinASakarakazwAt fte vinA ..
‘ta eva dozA dUzyASca jvarAdyA vyADayaSca te .
atastadeva BEzajyaM mAtrA tvasya kanIyasI ..’
asya bAlasya . kanIyasImAtrAmAha viSvA-
mitraH .
‘viqaNgaPalamAtrantu jAtamAtrasya Bezajam .
anenEva pramARena mAsi mAsi pravardDvayet ..’
viqaNgaparimitaM BezajaM cUrRIkftya kiMvA kalkI-
kftyATavAvalehIkftya dadyAdityarTaH . tantrAntare
tvanyaTABihitam .
‘praTame mAsi bAlAya deyA BezajaraktikA .
avalehyA tu karttavyA maDukzIrasitAGftEH ..
ekEkAM vardDayettAvadyAvat saMvatsaro Bavet .
tadUrdDvaM mAzavfdDiH syAdyAvat zoqaSavatsarAH ..’
ekEkAM raktikAm tadUrdDvaM varzopari mAzavfdDiH
prativarzaM paYcaguYjAtmakasya mAzasya vfdDirBavati .
guYjAH paYcAdyamAzaka ityamarasiMhaH ..
‘tataH sTirA BavettAvadyAvadvarzARi saptatiH .
tato bAlakavanmAtrA hrAsanIyA SanEH SanEH ..’
tataH zoqaSavatsaropari .
‘cUrRakalkAvalehAnAmiyaM mAtrA prakIrttitA .
kazAyasya punaH sEva vijYAtavyA caturguRA ..
kzIrapasya SiSordeyamOzaDaM kzIrasarpizA .
DAtryAstu kevalaM deyaM na kzIreRApi sarpizA ..’
kzIrAnnAdasya pUrvvavat kzIrasarpizA . prakArA-
ntareROzaDapAnamAha suSutaH .
‘yezAM gadAnAM ye yogAH pravakzyante gadaNkarAH .
tezu tatkalkasaMliptO pAyayeta SiSuM stanO ..’
avacanAnAM bAlAnAmaByantaravyADijYAnopAya-
mAha .
‘aNgapratyaNgadeSe tu rujA yatrAsya jAyate .
muhumuhuH spfSati taM spfSyamAnena roditi ..
nimIlitAkzo mUrdDasTe roge no DArayecCiraH .
vastisTe mUtrasaNgArtto kzuDAtfqapi gacCati ..
viRmUtrasaNgavEkalyAcCarddyAGmAnAntrakUjanEH .
kozWe vyADIn vijAnIyAt sarvvatrasTAMSca
rodanEH ..’
atrAdO jvarasya cikatsAmAha .
‘sarvvaM nirvAryyate bAle stanyaM nEva nizAryyate .
mAtrayA laNGyayedDAtrIM SiSoretadvilaNGanam ..’
mAtrayA laNGayet laGu Bojayet .
‘BadramustABayAnimbapawolamaDukEH kftaH .
kvATaH kozRaH SiSoreza niHSezajvaranASanaH ..’
BadramustAdikvATaH sarvvajvarezu .. * ..
‘GanakfzRAruRASfNgIcUrRaM kzOdreRa saMyutam .
SiSorjvarAtisAraGnaM kAsaM SvAsaM vamiM haret ..
aruRA ativizA . caturBadrikA jvarAti-
sArezu ..
[Page3-426-a+ 52]
‘vilvaYca puzpARi ca DAtakInAM
jalaM saloDraM gajapippalI ca .
kvATAvalehO maDunA vimiSrO
bAlezu yojyAvatisAritezu ..’
jalaM bAlA . vilvAdikvATAvalehO . atIsArezu ..
‘samaNgADAtakIloDrasArivABiH sftaM jalam .
durdDare'pi SiSordeyamatIsAre samAkzikam ..’
samaNgA lajjAlumUlam . samaNgAdikvATo durdDa-
re'tIsAre .. * ..
‘viqaNgAnyajamIdA ca pippalItaRqulAni ca .
evAmAlIQya cUrRAni suKaM taptena vAriRA .
Ame pravftte'tIsAre kumAraM pAyayedBizak ..’
viqaNgAdicUrRamatIsAre .. * ..
‘mocarasaH samaNgA ca DAtakI padmakeSaram .
pizwEretEryavAgUH syAdraktAtIsAranASinI ..’
mocarasalajjAlumUlaDAvEPulakamalakeSarasamudi-
tatolA 1 taRqulakIKudItolA 1 jalatolA
11 sarvvamekIkftya yavAgUH sADanIyA . moca-
rasAdiyavAgU raktAtisAre .. * ..
‘nAgarAtivizAmustAbAlakendrayavEH Sftam .
kumAraM pAyayet prAtaH sarvvAtIsAranASanam ..’
nAgarAdikvATaH sarvvAtIsAre .. * ..
‘lAjAsayazwimaDukA SarkarA kzOdrameva ca .
taRqulodakayogena kzipraM hanti pravAhikAm ..’
lAjAdicUrRaM pravAhikAyAm .. * ..
‘rajanI saralo dAruvfhatI gajapippalI .
SfNgiparRI SatAhA ca lIQaM mAkzikasarpizA ..
dIpanaM grahaRIM hanti mArutArttisakAmalAm .
jvarAtIsArapARqUGnaM bAlAnAM sarvvaroganut ..’
rajanyAdicUrRaM grahaRyAdO .. * ..
‘pOzkarAtivizASfNgImAgaDIDanvayAsakEH .
kftaM cUrRantu sakzOdraM SiSUnAM paYcakAsajit ..’
pOzkarAdicUrRaM kAsezu .. * ..
‘pOzkarAtivizAvAsAkaRASfNgIrasaM lihan .
maDunA mucyate bAlaH kAsEH paYcaBirucCritEH ..’
mustakAdirasaH kAsezu .. * ..
‘vyAGrIkusumasaMjAtakeSarEravalehikA .
maDunA cirasaMjAtAn SiSoH kAsAn vyapo-
hati ..’
kAse .. * ..
‘GAnyaM SarkarayA yuktaM taRqulodakasaMyutam .
pAnametat pradAtavyaM kAsaSvAsApahaM SiSoH ..’
DAnyAdipAnaM kAsaSvAsayoH .. * ..
‘drAkzAvAsABayAkfzRAcUrRaM kzOdreRa sarpizA .
lIQaM SvAsaM nihantyASu kAsaYca tamakaM taTA ..’
tamakaM SvAsaBedam . drAkzAdicUrRaM kAsaSvAsayoH ..
‘cUrRaM kawukarohiRyA maDunA saha yojayet .
hikkAM praSamayet kzipraM CarddiYcApi ciro-
tTitAm ..’
hikkAyAM CardyAYca .. * ..
‘AmrAsTilAjasinDUtTaM sakzOdraM CarddinudBavet ..’
CardyAm .. * ..
[Page3-426-b+ 52]
‘pItaM pItaM vamedyastu stanyaM taM maDusarpizA .
dvivArttAkI PalarasaM paYcakolaYca lehayet ..’
dvivArttAkI bfhatIdbayam .. * ..
‘paYcakolAni pippalIpippalI-
mUlacavyacitrakanAgarARi ..’
kzIracCardyAm .. * ..
‘hrIveraSarkarAkzOdraM lIQaM tfzRAharaM param .
Gftena sinDuviSvElAhiNguBArgIrajolihan ..
AnAhaM vAtikaM SUlaM hanyAttoyena vA SiSuH ..’
AnAhe vAtaSUle ca .. * ..
‘kaRozaRAsitAkzOdrasUkzmElAsEnDavEH kftaH .
mUtragrahe prayoktavyaH SiSUnAM leha uttamaH ..’
mUtrAGAte .. * ..
‘yadA tu durbbalo bAlaH KAdannapi ca vahnimAn .
vidArIkandagoDUmayavacUrRaM Gftaplutam ..
KAdayettadanukzIraM SftaM samaDuSarkaram ..’
kArSye .. * ..
‘mustakuzmARqabIjAni BadradArukaliNgakAn .
pizwvA toyena saMlimpellepo'yaM SoTahfcCiSoH ..’
SoTe .. * ..
‘pawolatriPalArizwaharidrAkvaTitaM pibet .
kzatavIsarpavisPowajvarARAM SAntaye SiSuH ..’
kzatavIsarpavisPowajvarezu .. * ..
‘gfhaDUmaniSAkuzWarAjikendrayavEH SiSoH .
lepastakreRa hantyASu siDmapAmavicarccikAm ..
sArivAtilaloDrARAM kazAyo maDukasya ca .
saMsrAviRi muKe Sasto DAvanArTaM SiSoH sadA ..’
muKasrAve .. * ..
‘aSvatTatvagdalakzOdrErmuKapAke pralepanam ..’
muKapAke .. * ..
‘pippalItriPalAcUrRaM GftakzOdrapariplutam .
bAlo roditi yastasmE leQuM dadyAt suKA-
vaham ..’
rodane .. * ..
‘harItakI vacA kuzWaM kalkaM mAkzikasaMyutam .
pItvA kumAraH stanyena mucyate tAlukaRwakAt ..’
tAlukaRwake .. * ..
‘PalatrikaM loDrapunarnave ca
saSfNgaveraM bfhatIdvayaYca .
AlepanaM SlezmaharaM suKozRaM
kukURake kAryyamudAharanti ..’
kukURake .. * ..
‘mftpiRqenAgnitaptena kzIrasiktena sozmaRA .
svedayedutTitAM nABiM SoTastenopaSAmyati ..’
nABiSoTe .. * ..
‘nABipAke niSAloDrapriyaNgumaDukEH Sftam .
tElamaByaYjane SastameBirvApyavaDUlanam ..
dagDena cCAgaSakftA nABipAke'vacUrRanam .
tvakcUrREH kzIriRAM vApi kuryyAccandana-
reRunA ..’
nABipAke .. * ..
‘gudapAke tu bAlAnAM pittaGnIM kArayet kriyAm .
[Page3-426-c+ 52]
rasAYjanaM viSezeRa pAnalepanayorhitam ..
SaNKayazwyaYjanEScUrRaM SiSUnAM gudapAkanut ..’
aYjanaM rasAYjanam . gudapAke .. * ..
‘SaNKasOvIrayazwyAhvErlepo deyo'hipUtane ..’
ahipUtane .. * ..
‘pArigarBikaroge tu pUjyate vahnidIpanam ..’
pArigarBike .. * ..
‘dantapAlintu maDunA cUrRena pratisArayet .
DAtakIpuzpapippalyorDAtrIPalarasena vA ..
dantotTAnaBavA rogAH pIqayanti na bAlakam .
jAte dante hi SAmyanti yatastadDetukA
gadAH ..’
dantodBedajarogezu .. * ..
‘sOvarRaM sukftaM cUrRaM kuzWaM maDu GftaM vacA .
matsyAkzakaH SaNKapuzpI maDu sarpiH sakAYcanam ..
arkapuzpImaDu GftaM cUrRitaM katakaM vacA .
sahemacUrRaM kEwaryyaM SvetA dUrvvA GftaM maDu ..
catvAro'BihitAH prASA ardDaSlokasamApanAH .
kumArARAM vapurmeDAbalapuzwikarAH smftAH ..’
sAvarRacUrRam . caturzvapi yogezu mArita-
suvarRacUrRam . matsyAkzakaH brAhmI iti loke
vakama ityeke . arkapuzpI arkasadfSapuzpalatA .
kEwaryyaM kawPalam . SvetA dUrvvAviSezaRaM vaceti
kecit . saMvatsaraM yAvadete yogAH prayojyAH
dvAdaSavarzARIti kecit .. * ..
‘bAlAnAYca vapurmeDAbalapuzwikarAH smftAH .
lAkzArase same tElaM mastunyaTa caturguRe ..
rAsnAcandanakuzWAhvAvAjiganDAniSAyutEH .
SatAhvAdAruyazwyAhvamurvvAtiktAhareRuBiH ..
saMsidDaM jvararakzoGnaM balavarRakaraM SiSoH ..”
lAkzAditElaM bAlezu .. * .. iti BAvaprakASe
bAlarogADikAraH ..
<LEND>
