<L>17773<pc>2-791-a<k1>DAtrI<k2>DAtrI
DAtrI¦, strI, (DIyate pIyate iti . Dewa pAne +
“sarvvaDAtuByaH zwran .” uRAM 4 . 158 . iti
karmmaRi zwran . zitvAt NIz . asyA stanadugDa-
pAnAttaTAtvam . yadvA, daDAti DaratIti . DA
+ tfc + NIp .) mAtA . (yaTA, yAjYavalkya-
sahitAyAm . 3 . 82 .
“punarDAtrIM punargarBamojastasya praDAvati .
azwame mAsyato garBo jAtaH prARErvimucyate ..”)
upamAtA . (yaTA, raGuH . 10 . 78 .
“kumArAH kftasaMskArAste DAtrIstanapAyinaH .
AndanenAgrajeneva samaM vavfDire pituH ..”
(kumArarakzAkartrI . DAi iti BAzA .. tasyA
parIkzA yaTA, “ato DAtrIparIkzAmupadekzyAmaH .
aTa brUyAt DAtrImAnayeti samAnavarRAM yOva-
nasTAM niBftAmanAturAmavyaNgAmavyasanAmavi-
rUpAmajugupsitAM deSajAtIyAmakzudrAM akzudra-
karmmiRIM kule jAtAM vatsalAM jIvavatsAM puMvatsAM
dogDrImapramattAmaSAyinImanuccAraSAyinImana-
ntAvaSAyinIM kuSalopacArAM SucimaSuci-
dveziRIM stanyasampadupetAmiti .”
“DAtrI tu yadA svAdubahulaSudDadugDA syAttadA
snAtAnuliptA SuklavastraM pariDAyEndrIM brAhmIM
SatavIyyA sahasravIryyAM moDAmavyaTAM SivA-
marizwAM vAwyapuzpIM vizvaksenakAntAmiti biBra-
tyOzaDIH kumAraM prANmuKaM praTamaM dakziRaM stanaM
pAyayediti DAtrIkarmma .” iti carake SArIra-
sTAne'zwame'DyAye .. * .. (daDAti DArayati sarvva-
miti . DA + tfc + NIp .) kzitiH . (gAyattrI-
svarUpiRI BagavatI . yaTA, devIBAgavate . 12 .
6 . 78 .
“DAtrIDanurDarA DenurDAriRI DarmmacAriRI ..”
gaNgA . yaTA, kASIKaRqe . 29 . 92 .
“DarmmormmivAhinI DuryyA DAtrI DAtrIviBUzaRam ..”)
AmalakIvfkzaH . iti medinI . re, 49 ..
(asyAH paryyAyA yaTA, vEdyakaratnamAlAyAm .
“DAtrI karzaPalA tizyA vayasTAmalakI SivA ..”)
aTa DAtryAdyutpattikAraRam .
vfndAmaraRAnmugDasya vizRormohApanodAya rudra-
vAkyAdAdyAM SaktiM stuvato devAn prati sA Aha .
[Page2-791-b+ 52]
“ahametattriDA BinnA tizWAmi triviDErguREH .
gOrI lakzmIH svaDA ceti rajaHsattvatamoguREH ..
tatra gatvA taTA kAryyaM viDAsyante ca tAH surAH .
tAstaTA tAn surAn dfzwvA praRatAn Baktavat-
salAH ..
bIjAni pradadusteByo vAkyAni jagadustadA .
imAni devA bIjAni vizRuryatrAvatizWate ..
nirvapaDvaM tataH kAryyaM BavatAM sidDimezyati .
kzipteByastatra bIjeByo vanaspatyaH striyo'Bavan ..
DAtrI ca mAlatI cEva tulasI ca nfpottama ! .
DAtryudBavA smftA DAtrI mABavA mAlatI smftA ..
gOrIBavA ca tulasI tamaHsattvarajoguRAH .
strIrUpiRyo vanaspatyo dfzwvA vizRustadA nfpa ! ..
uttasTO samBramAdvfndArUpAtiSayaviBramAt ..”
asyA mAhAtmyaM yaTA, --
“SfRuzva DAtrImAhAtmyaM sarvvapApaharaM SuBam .
yat purA hariRA proktaM vaSizWaM prati nArada ! ..
DAtrI vatsa ! nfRAM DAtrI mAtfvat kurute kfpAm .
dadyAdAyuH payaH pAnaM snAnAdvE DarmmasaYcayam ..
alakzmInASanaM sadyo'pyante nirvvARamevaca .
viGnAni nEva jAyante DAtrIsnAnena vE nfRAm ..
tasmAt tvaM kuru viprendra ! DAtrIsnAnaM hi yatnataH .
prayAsyasi harerDAma devatvaM prApya nArada ! ..
yatra yatra muniSrezWa ! DAtrIsnAnaM samAcaret .
tIrTe vApi gfhe vApi tatra tatra SriyaH sTitAH ..
DAtrIsnAtAni divase yasyAsTIni kalevare .
prakzAlitAni viprendra ! na sa syAdgarBasamBavaH ..
DAtrIPalena viprendra ! yezAM keSASca raYjitAH .
te narAH keSavaM yAnti nASayitvA kalermalam ..
DAtrIPalaM mahApuRyaM snAne puRyataraM smftam .
puRyAt puRyataraM vatsa ! BakzaRe munipuNgava ! ..
na gaNgA na gayA puRyA na kASI na ca puzkaram .
ekEva ca yaTA puRyA DAtrI mADavavAsare ..
kArttike mAsi viprendra ! DAtrIsnAnaM samAcaret .
yaSca tajjalamaSnIyAt so'SvameDamavApnuyAt ..
DAtrIPalaM smaredyastu sadEva munisattama ! .
prAgjanmani kftAt pApAt mucyate nAtra saMSayaH .
saMsmaredyastu DAtrIM tAmahanyahani mAnavaH ..
mucyate pAtakEH sarvvErmanovAkkAyasamBavEH ..
DAtrIPalAnyamAvAsyAmazwamInavamIzu ca .
ravivAre ca saMkrAntO saMsmarenmunipuNgava ! ..
yasya gehe muniSrezWa ! DAtrI tizWati sarvvadA .
tasya gehaM na gacCanti pretakuzmARqarAkzasAH ..
DAtrIsnAne harernAmni jAgare harivAsare .
janmabanDo vinaSyeta hayameDAyutaM Palam ..
snAyAdAmalakEryastu kArttike harivatsala ! .
paritozaM samAyAti tasya vE mADavaH svayam ..
DAtrIcCAyAM samAsAdya kuryyAt SrAdDastu yo
mune ! .
muktiM prayAnti pitaraH prasAdAttasya vE hareH ..
mUrdDni pARO muKe kaRWe dehe ca munisattama ! .
Datte DAtrIPalaM yastu sa mahAtmA sa puRyaBAk ..
[Page2-791-c+ 52]
DAtrIPalaviliptANgo DAtrIPalaviBUzitaH .
DAtrIPalakftAhAro naro nArAyaRo Bavet ..
yaH kaScidvEzRavo loke Datte DAtrIPalaM mune ! .
priyo Bavati vizRoH sa manuzyARAYca kA kaTA ..
DAtrIPalAni yo nityaM vahate karasaMpuwe .
tasya nArAyaRo devo varamekaM prayacCati ..
DAtrIPalaM na moktavyaM kadAcit karasaMpuwAt .
ya icCedvipulAn BogAnante yo muktimicCati ..
DAtrIPalakftAM mAlAM kaRWasTAM yo vahenna hi .
sa vEzRavo na vijYeyo vizRuBaktiparo'pi ca ..
na tyAjyA tulasImAlA DAtrImAlA viSezataH .
taTA rudrAkzamAlApi DarmmakAmArTamicCatA ..
yAvalluWati kaRWasTA DAtrImAlA narasya hi .
tAvanmanasi hftsTo'pi sadA luWati keSavaH ..
yAvaddinAni vahate DAtrImAlAM kare naraH .
tAvadyugasahasrARi vEkuRWe vasatirBavet ..
sarvvadevamayI DAtrI vAsudevamanaHpriyA .
AropaRIyA sevyA ca secanIyA sadA buDEH ..
etatte sarvvamAKyAtaM DAtryA mAhAtmyamuttamam .
SrotavyaYca sadA sadBiScaturvargaPalapradam ..”
iti pAdmottaraKaRqe 127 aDyAyaH ..
api ca .
“tulasIvfkzamASritya yA yAstizWanti devatAH .
AmalakyA api prAjYa ! tAstA eva vasanti ca ..
aSuBaM vA SuBaM vApi yat karmmAmalakItale .
kriyate mAnavErvipra ! Bavettat sarvvamakzayam ..
pavitrErnUtanEH patrErDAtryA yaH pUjayedDarim .
sa muktaH pApajAlena sAyujyaM laBate hareH ..
DAtrI ca tulasI devI na tizWedyatra jEmine ! .
sTAnaM tadapavitraM syAnna ca puRyakriyA Palet ..
DAtryA hInaM tulasyA ca nilayaM yasya BUsura ! .
alakzmIH pAtakaM sarvvaM kaliSca tena tozitaH ..
DAtrIkAzWasya mAlAYca yo vahenmatimAnnaraH .
tat sarvvamakzayaM proktaM SuBaM vASuBameva vA ..
yastu DAtrIPalaM BuNkte mAnavo'Kilatattva-
vit .
taddehAByantarasTAyi sarvvaM pApaM vinaSyati ..
DAtrIPalamayIM mAlAM vahate dvijasattamaH .
bravImi SfRu mAhAtmyaM sarvvapApaharaM SuBam ..
SmaSAne'pi yadA mftyustasya syAddEvayogataH .
gaNgAmaraRajaM puRyaM sa prApnoti na saMSayaH ..
nityaM gfhRAti yo DAtrItulasImUlakarddamam .
dine dine laBet puRyaM so'SvameDaSatodBavam ..
DAtrItaruYca yo hanti sarvvadevagaRASrayam .
sa dadAti hareraNge DAtaM nAstyatra saMSayaH ..
sarvvadevamayI DAtrI viSezAt keSavapriyA .
samyagvaktuM guRaM tasyA brahmaRApi na Sakyate ..”
iti kriyAyogasAre 23 aDyAyaH ..
yaTA skAnde .
“na DAtrI saPalA yatra na vizRostulasIdalam .
taM mlecCadeSaM jAnIyAt yatra nAyAnti vEzRavAH ..”)
ityekAdaSItattvam ..
[Page2-792-a+ 52]
aya DAtrIsecanaPalam .
“pitA pitAmahAScAnye aputtrA ye ca gotriRaH .
vfkzayoniM gatA ye ca ye ca kIwatvamAgatAH ..
rOrave narake ye ca mahArOravasaMjYake .
viyoniYca gatA ye ca ye ca brahmARqamaDyagAH ..
piSAcatvaM gatA ye ca ye ca pretatvamAgatAH ..
te pibantu mayA dattaM DAtrImUle sadA payaH ..
te sarvve tfptimAyAntu DAtrImUlanizecanAt ..
iti DAtrIM cABizicya vArAnazwottaraM Satam .
tAYca pradakziRIkftya kuryyAjjAgaraRaM vratI ..
jAgaraRantu prakrAntavratavizayam .” iti SrIhari-
BaktivilAse 13 vilAsaH ..
<LEND>
