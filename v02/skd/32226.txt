<L>32226<pc>4-356-a<k1>vAsantI<k2>vAsantI
vAsantI¦, strI, (vasuntasyeyamiti . vasanta + aR .
NIz .) mADavI . yUTI . iti medinI . te, 152 ..
(yaTA, rAmAyaRe . 4 . 1 . 77 .
“mAlatImallikApadmakaravIrASca puzpitAH .
ketakyaH sinDuvArASca vAsantyaSca supuzpitAH ..”)
pAwalA . iti viSvaH .. kAmotsavaH . tatparyyAyaH .
cEtrAvalI 2 maDUtsavaH 3 suvasantaH 4 kAma-
mahaH 5 karddanI 6 . iti trikARqaSezaH ..
gaRikArI . puzpalatAviSezaH . tatparyyAyaH .
prahasantI 2 vasantajA 3 mADavI 4 mahA-
jAtiH 5 SItasahA 6 maDubahulA 7 vasanta-
dUtI 8 . asyA guRAH . SiSiratvam . hfdyatvam .
suraBitvam . SramahAritvam . DammillAmoditvam .
mandamadonmAdanadAyitvaYca . iti rAjanirGaRwaH ..
navamallikA . nevAri iti hindI BAzA ..
yaTA, --
“nepAlI kaTitA tajjYEH saptalA navamAlikA .
[Page4-356-b+ 52]
vAsantI SItalA laDvI tiktA dozatrayAsra-
jit ..”
iti BAvaprakASaH .. * ..
aTa vAsantIdurgApUjApramARam . tatra Bavizya-
purARam .
“mInarASisTite sUryye Suklapakze narADipa .
saptamIM daSamIM yAvat pUjayedambikAM sadA ..”
Bavizyottare .
“cEtre mAsi site pakze saptamyAdidinatraye .
pUjayedbiDivaddurgAM daSamyAYca visarjjayet ..”
kAlakOmudyAM jAvAliH .
“cEtre mAsi site pakze saptamyAdidinatraye .
pUjayedviviDErdravyErlavaNgakusumEstaTA ..
nAnAviDESca valiBirmmeGABErdozavarjjitEH .
vicitrABaraREH pArTa pawwavastrAdiBistaTA ..
evaM yaH kurute pUjAM varze varze viDAnataH .
IpsitAn laBate kAmAn puttrapOttrAdikAnnfpa ..”
atra Bavizyottare nirupapadamAsaSabdasaNketAt
BazizyapurARavacane mInarASisTita iti
mInasTaravyArabDacAndramAsIyatiTiparam . sOra-
ravyArabDatve kadAcit saptamyAditiTitrayAlA-
BAt tadvarze tatkftyalopaH syAt . na cezwApattiH
BazizyapurARe sadApadopAdAnAt jAvAlivacane
varze varze ityupAdAnAcca nityatvam . etadvivftaM
kAlaviveke . evaM jAvAlI SezavacanaparArdDe
puttrAdirUpaPalaSravaRAt kAmyatvaYca . tataSca
kAmyatayA pUjane kfte prasaNgAt nityatvasidDiH .
“sitAzwamyAntu cEtrasya puzpEstatkAlasamBavEH ..
aSokErapi yaH kuryyAt mantreRAnena pUjanam .
na tasya jAyate Soko rogo vApyaTa durgatiH ..”
iti kAlikApurARavacanAt kevalAzwamIkalpa
uktaH . cEtramAsamaDikftya .
“namamyAM pUjayeddevIM mahizAsuramarddinIm .
kuNkumAgurukastUrIDUpAnnaDvajatarpaREH .
damanErmurapatrESca vijayAKyapadaM laBet ..”
ityanena kevalanavamIkalpa uktaH . vyavasTA tu
SAradIyapUjAprakaraRoktA grAhyA . viSezastvatra
boDanaprakriyA nAsti boDitAyA boDanAsamBa-
vAt . iti prAk vivftam . homAdikaYca pUrvva-
vajjYeyamiti dik . iti durgotsavavivekaH .. * ..
api ca .
SrInArAyaRa uvAca .
“purA stutA sA goloke kfzRena paramAtmanA .
saMpUjya maDumAse ca prItena rAsamaRqale ..
maDukEwaBayoryudDe dvitIye vizRunA purA .
tatrEva kAle sA durgA brahmaRA prARasaNkawe ..”
iti brahmavEvartte prakftiKaRqe 63 aDyAyaH ..
(caturddaSAkzaravfttiviSezaH . iti Cando-
maYjarI . asyA lakzaRAdikaM CandaHSabde drazwa-
vyam ..)
<LEND>
