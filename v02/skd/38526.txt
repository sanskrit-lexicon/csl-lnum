<L>38526<pc>5-314-a<k1>sahamaraRaM<k2>sahamaraRaM
sahamaraRaM¦, klI, (saha patyA maraRam .) mfta-
svAmisahitajvalaccitArohaRa-pUrvvakamaraRam .
yaTA . “aTa sahAnugamanam . aNgirAH .
‘mfte Barttari yA nArI samArohedDutASanam .
sArunDatIsamAcArA svargaloke mahIyate ..
tisraH kowyo'rdDakowI ca yAni lomAni
mAnave .
tAvantyabdAni sA svarge BarttAraM yAnugacCati ..
vyAlagrAhI yaTA vyAlaM balAdudDarate vilAt .
tadvadBarttAramAdAya tenEva saha modate ..
mAtfkaM pEtfkaYcEva yatra kanyA pradIyate .
punAti trikulaM nArI BarttAraM yAnugacCati ..
tatra sA BarttfparamA parA paramalAlasA .
krIqate patinA sArdDaM yAvadindrAScaturddaSa ..’
BarttfparamA BarttA paramo yasyAH sA taTA .
parA paramalAlasetyatra stUyamAnApsarogaREriti
vyAsena paWitam .
‘brahmaGno vA kftaGno vA mitraGno vApi yo naraH .
taM vE punAti sA nArI ityANgirasaBAzitam ..
sADvInAmeva nArIRAmagniprapatanAdfte .
nAnyo Darmmo hi vijYeyo mfte Barttari karhicit ..’
yA nArItyupAdAnAt sahamaraRABAvapakzo'pi
sUcitaH . nAnyo Darmma iti tu sahamaraRastutya-
rTam . taTA ca vizRuH . mfte Barttari brahmacaryyaM
tadanvArohaRaM vA iti . brahmacaryya mETunavarjjanaM
tAmbflAdivarjjanaYca . yaTA pracetAH .
‘tAmbUlAByaYjanaYcEva kAMsyapAtre ca Bojanam .
yatiSca brahmacArI ca viDavA ca vivarjjayet ..’
aByaYjanamAyurvvadoktaM pAriBAzikam . yaTA, --
‘mUrdDni dattaM yadA tElaM Bavet sarvvANgasaNgatam .
srotABistarpayedbAhU aByaNgaH sa udAhftaH ..
[Page5-314-b+ 52]
tElamalpaM yadANgezu na ca syAdbAhutarpaRam .
sA mArzwiH pfTagaByaNgo mastakAdO prakI-
rttitaH ..’
smftiH .
‘ekAhAraH sadA kAryyo na dvitIyaH kadAcana .
paryyaNkaSAyinI nArI viDavA pAtayet patim ..
ganDadravyasya samBogo nEva kAryyastayA punaH .
tarpaRaM pratyahaM kAryyaM BarttustilakuSodakEH .
tatpitustatpituScApi nAmagotrAdipUrvvakam ..’
etat tu tarpaRaM puttrapOttrAdyaBAvavizayamiti
madanapArijAtaH ..
‘vESAKe kArttike mADe viSezaniyamaYcaret .
snAnaM dAnaM tIrTayAtrAM vizRornAmagrahaM muhuH ..’
atra sADvItvamAha .
‘ArttArtte muditA hfzwe prozite malinA kfSA .
mfte mriyeta yA patyO sADvI jYeyA pativratA ..’
CandogapariSizwIyamiti kalpataruH .. sADvI-
prasAdena lokaDAraRamapyAha .. matsyapurARam .
‘tasmAt sADvyaH striyaH pUjyAH satataM deva-
vajjanEH .
tAsAM rAjYA prasAdena DAryyate ca jagattrayam ..’
mahABArate .
‘avamatya ca yAH pUrvvaM patiM duzwena cetasA .
varttante yASca satataM BarttFRAM pratikUlataH ..
BarttranumaraRaM kAle yAH kurvvanti taTAviDAH .
kAmAt kroDAt BayAnmohAt sarvvAH pUtA
Bavanti tAH ..’
atra EhikabrahmaGnapaterddAhanizeDAt janmAnta-
rIyatatpApavata eva sahamaraRenodDAraH . brahma-
purARe .
‘deSAntaramfte patyO sADvI tatpAdukAdbayam .
niDAyorasi saMSudDA praviSejjAtavedasam ..
fgvedavAdAt sADvI strI na BavedAtmaGAtinI .
tryahASOce nivftte tu SrAdDaM prApnoti SAstra-
vat ..’
fgvedavAdAt imA nArIraviDavA ityAdi-
mantrAt . evaYca aNgirobrahmapurARavacanaparyyA-
locanayA brAhmaRyAdisakalaBAryyARAM svagata-
BarttfgataPalaviSezArTinInAM garBavatIbAlApatyA-
divyatiriktAnAM sahamaraRAnumaraRayoraDikAra
iti . vivAdakalpataruratnAkarO . tatra brAhmaRyA-
dyanumaraRADikAro'saNgatastasyAstannizeDAt .
taTA ca mitAkzarAyAM devaboDakftayAjYavalkya-
wIkAyAYca gOtamaH .
‘pfTakcitiM samAruhya na viprA gantumarhati .
itarAsAntu nArIRAM strIDarmmo'yaM paraH smftaH ..’
tasmAdbrAhmaRyAH sahamaraRameva itarAsAntu
uBayamiti . kalpataruratnAkaraSudDicintA-
maRizu pAdukAdvayamiti darSanAt pAdukAdika-
mityapapAWaH kintu pAdukAdvayamityupalakzaRam .
uSanamA vipretarAsAM dravyaviSezamanupAdAya
pfTakcityArohaRamAtrokteH . yaToSanAH .
[Page5-314-c+ 52]
‘pfTakcitiM samAruhya na viprA gantumarhati .
anyAsAmeva nArIRAM strIDarmmo'yaM paraH smftaH ..’
madanapArijAto'pyevam . SizwAcAro'pi taTA .
kftyatattvArRave bfhannAradIyam .
‘bAlApatyASca garBiRyo hyadfzwaftavastaTA .
rajasvalA rAjasute ! nArohanti citAM SuBe ..’
rAjasute iti sagaramAtuH samboDanam . bfha-
spatiH .
‘bAlasambardDanaM tyaktvA bAlApatyA na gacCati .
rajasvalA sUtikA ca rakzedgarBaYca garBiRI ..’
evamanyataScedbAlasya saMvardDanaM syAt tadA tasyA
apyaDikAraH . vyAsaH .
‘dinEkagamyadeSasTA sADvI cet kftanirRayA .
na dahet svAminaM tasyA yAvadAgamanaM Bavet ..’
BavizyapurARe .
‘tftIye'hni udakyAyA mfte Barttari vE dbijAH .
tasyAnumaraRArTAya sTApayedekarAtrakam ..’
tasya BarttuH . taTA, --
‘ekAM citAM samAsAdya BarttAraM yAnugacCati .
tadBartturyaH kriyAkarttA sa tasyASca kriyAYcaret ..’
etacca piRqadAnaparyyantam .
‘yaccAgnidAtA pretasya piRqAndadyAt sa eva hi .’
iti vAyupurAREkavAkyatvAt ..
brahmapurARe .
‘SrAbayedBarttfjAyAntu svaBarttfkulapAmimAm .
citAmAropayan prAjYaH pramfte Darmmamuttamam ..
imAH pativratAH puRyAH striyo yA yAH suSo-
BanAH .
saha BarttfSarIreRa saMviSantu viBAvasum ..
evaM SrutvA tato nArI SradDABaktisamanvitA .
pitfmeDena yajYena izwvA svargamavApnuyAt ..’
pramfte BarttarIti SezaH . pitfmeDena yajYena
citArohaRarUpeRa . pAdukAdvayagrahaRapUrvvakA
numaraRe'pi saha BarttfSarIreRa ityanUhaH
prayojyaH . deSAntaramfte patyAvityAdinA SarIra-
pratiniDitvena tadIyadravyaviDAnAt . pratiniDO
ca yaTASrutamantrapAWamAha kAtyAyanaH . Sabde-
'vipratipattiH ityetat vivftamekAdaSItattva .. * ..
na ca agnijalapravizwAnAM BfgusaMgrAmadeSAntara-
mftAnAM garBARAM jAtadantAnAM maraRe trirAtreRa
SudDiH . iti kASyapavacanAt sahamftAyA
apyagnipraveSena trirAtrASOcaM tatrEva tasyAH
piRqadAnamiti vAcyam . prAguktabrahmapurARe
pfTakcitisamArohaRamAtre tryahASOcaviDA-
nAt anyatra BarttftulyASOcapratIteH . sahamaraRe
kASyapoktatrirAtrASOcANgIkAre'pi tasyA-
SOcasya vfdDyA patyaSOcakAlAvaDisTAyitvam ..
‘antarddaSAhe syAtAYcet punarmmaraRajanmanI .
tAvatsyAdaSucirvipro yAvattat syAdanirddaSam ..’
iti manUktASOcasaNkare parASOcasya pUrvvA-
SOcakAlAbaDisTAyitvapratIteH . tataSca yaTA
aSOcakAlasaNkoce tanmaDya eva saNkalayya piRqa-
[Page5-315-a+ 52]
dAnaM taTASOcakAlavfdDAvapi yAvadaSOcaM yaTA-
kramaM daSa piRqA deyA iti . ataeva jika-
nIyAntyezwiviDyanumaraRavivekayorvvyAsaH .
‘saMsTitaM patimAliNgya praviSedyA hutASanam .
tasyAH piRqAdikaM deyaM kramaSaH patipiRqavat ..’
vizRuH .
‘anvitA piRqadAnantu yaTA Bartturddine dine .
tadanvArohiRI yasmAttasmAt sA nAtmaGAtinI ..’
atrAnuH sahArTaH . patimAliNgyetyanenEkavAktya-
tvAt . svAmyaSOcAByantare pfTakcitAmftAyA-
stryaheRa piRqadAnaM svAmyaSOcApagame tu SrAdDam .
‘anvitAyAH pradAtavyA daSapiRqAstryaheRa tu .
svAmyaSOcavyatIte tu tasyAH SrAdDaM viDIyate ..’
iti jikanaDftapEWInasivacanAt ..
agnipurARasyedamiti SUlapARiH . atrAnuH
paScAdarTaH . atIte tu BartraSOce pAdukAdvayamu-
pAdAya jvaladagnipraveSe tryahASOcavyavasTayA
piRqadAnaMcaturTadine SrAdDaM pUrvvoktabrahmapurARavaca-
nAt . tatra tu BarttuH saMgrAmahatatvAdinA sadyaH-
SOcaM tatra pfTak citAmftASOcasya pUrvvokta-
brahmapurARavacanAt trirAtratvana bahukAlavyApi-
tvenAGavfdDimattvAt tenEva pUrvvASOcasya vyapaga-
mAt tatra Bartturapi tryaheRa piRqadAnam . tatrA-
pyekacitArohaRe BarttraSOcavyapagamAt SudDiH .
saMsTitaM patimAliNgya iti anvitApiRqadAna-
miti pUrvvoktavacanAByAM agnipraveSe sumantunA
sadyaHSOcaviDAnAcca . yaTA . BfgvagnijalasaMgrAma-
deSAntarasTasannyAsyanaSanASanimahADvanikAnAM
udakakriyA kAryyA sadyaHSOcaM Bavati iti .
BfguruccadeSaH . mahADvanikaH puRyArTaM himA-
layAvaDikamahApaTagamanena sampAditamaraRaH . na
cEtat sadyaHSOcaM nityabedADyApakEragnihotf-
BiSca ekAhASOciBiSca karttavyamiti hAra-
latAdattavizayatvena nEtadbizayakamiti vAcyam .
tanmAtravizayakatve pramARABAvAt . sAmAnya-
muKapravfttatayA vacanAntarasaMvAditayA cEta-
dvizayakamiti . anyaTA kaSyapoktatrirAtrA-
SOcamapi agnijalasaMgrAmapravizwAnAM pramAdA-
deva maraRa iti hAralatAdarSanAt anumaraRa-
vizayakaM na syAt tasmAt kASyapavacanaM brahma-
purARasamAnavizayakaM iti . sumantuvacanaM saMgrAma-
hataBarttfsahagamanavizayakamapIti .. * .. evaYca
samADinA tyaktadehasya muktasya DftarAzwrasya
parRowajAgninA dehadAhakAle tatpatnyA
gAnDAryyA agnipraveSadarSanAdidAnIM kASyAdi-
mftasya muktasyApi patyustatpatnyAH sahamaraRaM
saNgacCate . SrIBAgavate taduktam .
‘dahyamAne'gniBirddehe patyuH patnI sahowaje .
bahiHsTitA patiM sADvI tamagnimanuvekzyati ..’
anuvekzyati agnipraveSanaM karizyati iti
yuMDizWirAya nAradasya BavizyatkaTanam .
‘dayitaM yAnyadeSasTaM mftaM SrutvA pativratA .
[Page5-315-b+ 52]
samArohati SIGrAgnO tasyAH sidDiM niboData ..’
iti vyAsavacanAdinA sahamaraRAnumaraRayo-
rniravakASanEmittikakAmyatvena malamAsAdAvapi
karttavyatA .
‘nEmittikAni kAmyAni nipatanti yaTA yaTA .
taTA taTEva kAryyARi na kAlastu viDIyate ..’
iti dakzavacanAt .. * ..
tadayaM prayogaH . puttrAdinA svagfhyoktaviDinA
agnO datte jvalitAyAM BarttfcitAyAM sahagantrI
sADvI snAtA parihitaDOtavAsoyugA kuSa-
hastA prANmuKI vA dEvatIrTenAcAntA tila-
jalakuSatrayamAdAya o~ tat saditi brAhmaRE-
ruccArite nArAyaRaM saMsmftya namo'dyAmuke mAsi
amuke pakze amukatiTO amukagotrA SrImatI
asukIdevI arunDatIsamAcAratvapUrvvakasvarga-
lokamahIyamAnatvamAnavADikaraRakalomasamasaM-
KyAbdAvacCinnasvargavAsaBarttfsahita-modamAnatva-
mAtf-pitf-SvaSura-kulatraya-pUtatva-caturddaSendrAva-
cCinnakAlADikaraRakApsarogaRastUyamAnatvapati-
sahitakrIqamAnatvabrahmaGnapatipUtatvakAmA Barttf-
jvalaccitArohaRamahaM karizye iti . anumaraRe
tu BarttfjvalaccitArohaRamityatra jvalaccitA-
praveSena BartranumaraRamiti saNkalpya azwO loka-
pAlA AdityacandrAnilAgnyAkASaBUmijala-
hfdayAvasTitAntaryAmipuruzayamadinarAtrisanDyA-
DarmmA yUyaM sAkziRo Bavata jvalaccitArohaRena
marttfSarIrAnugamanamahaM karomi iti . anu-
maraRe tu BarttfSarIrAnugamanamityatra BarttranumaraRa-
mityuccAryya jvalaccitAgniM triH pradakziRIkftya .
‘o~ imA nArIraviDavAH sapatnI-
rAYjanena sarpizA saMviSantu .
anaSravo anamIvAH suratnA
Arohantu janayoyonimagre ..’
iti fgvedoktamantre . 10 . 18 . 7 ..
‘o~imAH pativratAH puRyAH striyo yA yAH
suSoBanAH .
saha BarttfSarIreRa saMviSantu viBAvasum ..’
iti pOrARIke mantre ca brAhmaRena paWite namo
nama ityuccAryya jvalaccitAM samArohet .. * ..
ApastambaH .
‘citiBrazwA tu yA nArI mohAdvicalitA
Bavet .
prAjApatyena SuDyettu tasmAdDi pApakarmmaRaH ..’
pAScAtyanirRayAmfte smftiH .
‘ekacityAM samArUQO dampatI niDanaM gatO .
pfTak SrAdDaM tayoH kuryyAdodanantu pfTak pfTak ..’
vidyAkaraDftA smftiH .
‘ekAhena mftAnAntu bahUnAmaTavA dvayoH .
tantreRa SrapaRaM kftvA pfTak SrAdDaM pravarttayet ..’
yattu .
‘yadA nArI viSedagniM svecCayA patinA saha .
aSOcamudakaM tasyAH saha Bartreti niScitam .’
[Page5-315-c+ 52]
tiTyantaramftAyAntu pfTak SrAdDaM na vidyate ..”
iti caturBujaBawwAcAryyaDftayamavacanAdBinnatiTi-
mftAyA api patyurmmftatiTO SrAdDamiti hari-
dAsatarkAcAryyAH . tanna asya vacanasyAmUlatvAt
samUlatve'pi SrAdDapadaM piRqaparam . ekoddizwaM
mftAhanIti yamavacanaviroDAt .” iti SudDi-
tattvam .. * .. anyat brahmavEvartte gaRapatiKaRqe
28 aDyAye . mArkaRqeyapurARe damacaritADyAye .
vizRupurARe 5 aMSe 38 aDyAye . kalkipurARe
33 aDyAye ca drazwavyam ..
<LEND>
