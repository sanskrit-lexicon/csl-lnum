<L>24054<pc>3-400-c<k1>baliH<k2>baliH
baliH¦, puM, (balyate dIyate iti . bala dAne + “sarvva-
DAtuBya in .” uRA0 4 . 117 . itIn .)
karaH . rAjagrAhyo BAgaH . (yaTA, manuH . 7 . 80 .
“sAMvatsarikamAptESca rAzwrAdAhArayedbalim ..”
“rAjA SaktEramAtyErvarzagrAhyaM DAnyAdiBAga-
mAnayet .” iti kullUkaBawwaH ..) upahAraH .
pUjAsAmagrI . ityamaraBaratO .. (yaTA, mArka-
Rqeye . 93 . 8 .
“dadatustO baliYcEva nijagAtrAsfgukzitO ..”)
cAmaradaRqaH . balivESvanAmakapaYcamahAyajYAnta-
rgataBUtayajYaH . iti hemacandraH . 3 . 486 .. (gfhasTo
hi paYcasUnApApena pratidinaM saMbaDyate . tannizkf-
tyarTaM pratyahaM paYca mahAyajYAH karttavyAH . yaTAha
manuH . 3 . 68 -- 71 .
“paYcasUnA gfhasTasya cullI pezaRyupaskaraH .
kaRqanI codakumBaSca baDyate yAstu vAhayan ..
tAsAM krameRa sarvvAsAM nizkftyarTaM maharziBiH .
paYca kxptA mahAyajYA pratyahaM gfhameDinAm ..
aDyApanaM brahmayajYaH pitfyajYastu tarpaRam .
homo dEvo balirBOto nfyajYo'tiTipUjanam ..
paYcEtAn yo mahAyajYAn na hApayati SaktitaH .
sa gfhe'pi vasannityaM sUnAdozErna lipyate ..”
“paSuvaDasTAnaM sUnA . sUnA iva sUnA hiMsA-
sTAnaguRayogAt . cullyAdayaH paYca gfhasTasya
jIvahiMsAsTAnAni . cullI udbAhanI . pezaRI
dfzadupalAtmikA . upaskaraH gfhopakaraRa-
kuRqasaMmArjanyAdiH . kaRqanI udUKalamUzale .
udakumBo jalADArakalaSaH .” iti tawwIkAyAM
kullUkaBawwaH .. * .. gfhasTAnAM balirUpaBUta-
yajYasya pratidinakarttavyatayA tasya vistftirucyate .
gfhasTaH ananyacitto devatADyAnapara eva
homAn kftvA prAcyAdizu dikzu baliM haret .
tatprakaraRamAha . prAcyAM indrAya namaH . indra-
[Page3-401-a+ 52]
puruzeByo namaH . dakziRasyAM yamAya namaH .
yamapuruzeByo namaH . paScimAyAM varuRAya namaH .
varuRapuruzeByo namaH . uttarasyAM somAya
namaH . somapuruzeByo namaH . nanu manO . 3 . 87 .
“indrAntakAppatInduByaH sAnugeByo baliM haret .”
ityukteH antakAya namaH . antakapuruzeByo namaH
ityAdiprayogaH sADuH syAt . ata ucyate
yadyapi SabdAvagamyatvAddevatAtvasyAntakAppatIndu-
SabdErevoddeSo yuktastaTApi bahvfcAnuzWAnasaMvA-
dAdbahvfcagfhye ca yamAya yamapuruzeByo varu-
RAya varuRapuruzeByo somAya somapuruzeBya
iti pratidiSamiti pAWAt yaTokta eva
prayogaH . marudByo namaH iti dvAre baliM
dadyAt . jale adByo namaH . muzalolUKale vana-
spatiByo namaH . vAstupuruzasya SiraHpradeSe
uttarapUrvvasyAM diSi SriyE namaH iti baliM
dadyAt . vAstupuruzasya pAdadeSe dakziRapaSci-
mAyAM diSi BadrakAlyE namaH . ityanena dadyAt .
kecittu gfhasTaSayanasya SiraHsTAna-BUpradeSe
SriyE namaH . caraRaBUpradeSe BadrakAlyE namaH
ityAhuH . tato gfhamaDye brahmaRe pataye namaH
bAstoH pataye namaH ityanena baliM haret . gfhA-
krASe viSveByo deveByo namaH . divAcareByo
BUteByo namaH . divAnaktaYcAriByo BUteByo
namaH ityanena dadyAt . gfhasyoparisTitagfhe
sarvvAtmaBUtaye namaH ityanena baliM dadyAt .
kecit balidAtuH pfzWadeSasTaBUBAge sarvvAtma-
BUtaye nama ityanena dadyAdityAhuH . tato bali-
dAtrA prAcInAvItinA dakziRAmuKena ca satA
uktabalidAnAvaSizwaM sarvvamannaM dakziRasyAM diSi
pitfByaH svaDA ityanena deyam . tato'nyadannaM
pAtre samudDftya yaTA rajasA na saMgfhyate taTA
Buvi SanakEH SvapatitacARqAlapAparogivrAyasa-
kfmipraBftiByo dadyAt . evaM nityaM kurvvan paraM
sTAnamaByetIti .. * ..) yaTA, --
“ye'rccayanti sadA vizRuM niScalenAntarAtmanA .
na te BUyo'BijAyante SvetadvIpanivAsinaH ..
evaM pUjya viDAnena atiTiM BojayettataH .
sAyaM prAtaryadannaM syAdDutvAgniM tena tadbalim ..”
iti vahnipurARam .. * ..
“tato'gnestarpaRaM kuryyAddadyAcca balimityaTa .
brahmaRe gfhamaDye tu viSvedeveBya eva ca ..
DanvantariM samuddiSya prAgudIcyAM valiM kzipet .
prAcyAM SakrAya yAmyAyAM yamAya balimAharet ..
pratIcyAM varuRAyEva somAyottarato balim .
dadyAdDAtre viDAtre ca baliM dvAre gfhasya ca ..
aryyamRe ca baliM dadyAt gfheByaSca samantataH .
naktaYcareByo BUteByo balimAkASato haret ..
pitFRAM nirvvapeccEva dakziRABimuKaH sTitaH .
gfhasTastatparo BUtvA susamAhitamAnasaH ..
tatastoyamupAdAya tizWedAcamanAya vE .
sTAnezu nikzipet prAkzastAstA uddiSya devatAH ..
[Page3-401-b+ 52]
evaM gfhabaliM kftvA gfhe gfhapatiH SuciH .
ApyAyanAya BUtAnAM kuryyAdutsargamAdarAt ..
SvaByaSca SvapaceByaSca vayoByaScAvapedBu vi .
vESvadevaM hi nAmEtat sAyaM prAtarudAhftam ..”
iti mArkaRqeyapurARam .. * ..
aTa baliH . vESvadevapaScAdBUmO jalaM kziptvA
tacCezAnnena sANguzWena devatIrTena o~ viSveByo
deveByo namaH iti baliM dadyAt tadupari jala-
manena mantreRa dadyAt evaM sarvvatra jalaprakzepaH .
taduttare o~ sarvveByo deveByo namaH . uBayo-
rddakziRe prAcInAvItI pAtitavAmajAnurdakziRA-
muKo dakziRAgrakuSatrayopari satilamannaM Bugna-
kuSatrayeRa pitftIrTena o~ pitfByaH svaDA . tataH
sarvvezAM balInAmupari sarvvatra pratyekaM jala-
nizekaH . tata upavItI devatIrTena balipAtra-
prakzAlanodakenAnnena ESAnyAM o~ yakzREtatte
namaste'stu mA mAhiMsIH o~ yakzmaRe namaH itya-
nena dadyAt jalaYca deyam .. ityAvaSyakabaliH .. * ..
aTa kAmyabaliH . balInAM paScime jalenottarAgrAM
reKAM kftvA BUmO jalaM dattvA, --
“o~ devA manuzyAH paSavo vayAMsi
sidDAH sayakzoragadEtyasaMGAH .
pretAH piSAcAstaravaH samastA
ye cAnnamicCanti mayA pradattam ..
pipIlikAH kIwapataNgakAdyA
buBukzitAH karmmanibanDadehAH .
prayAntu te tfptimidaM mayAnnaM
teByo visfzwaM suKino Bavantu ..
yezAM na mAtA na pitA na banDu-
rnEvAnnasidDirna taTAnnamasti .
tattfptaye'nnaM Buvi dattametat
prayAntu tfptiM muditA Bavantu ..
o~ BUtAni sarvvARi taTAnnameta-
dahaYca vizRurna yato'nyadasti .
tasmAdahaM BUtanikAyaBUta-
mannaM prayacCAmi BavAya tezAm ..
caturddaSo BUtagaRo ya eza
tatra stitA ye'KilaBUtasaMGAH .
tfptyarTamannaM hi mayA visfzwaM
tezAmidante'muditA Bavantu ..”
ityuccAryya baliM dadyAt .
“o~ EndravAruRavAyavyAH sOmyA vE nErf tA-
staTA .
vAyasAH pratigfhRantu BUmO piRqaM mayArpitam ..”
o~ vAyaseByo nama iti punarjalaM deyam .
BUmO jalaM dattvA, --
“o~ SvAnO dvO SyAvaSavalO vEvaSvatakulodBavO .
tAByAM piRqaM prayacCAmisyAtAmetAvahiMsakO ..”
o~ SvaByAM namaH tataH punarjalaM deyam . BUmO
jalaM dattvA o~ caRqAlapatitapAparogiByo namaH
punarjalaM deyam . BUmO jalaM dattvA o~ Darmma-
rAjacitraguptAByAM namaH tataH punarjaladAnam .
[Page3-401-c+ 52]
tato jalaM spfzwvA agniM visfjya namaskatya
saMprApya jale kriyamARe balInagnO jale vA
kzipet piRqavat . annABAve kevalajalena
pAtrAntarasTajale kuryyAt . tataH kuSakusuma-
sahitaM jalapUrRaM tAmrAdipAtraM haste niDAya
mahAvAmadevya fzirvirAqgAyattrI Canda indro
devatA SAntikarmmaRi jape viniyogaH . o~
kayAnaScitra ABUvadUtI sadA vfDaH saKA kayA
sacizWayA vftA . o~ kastvA satyo madAnA-
maMhizWo matsadanDasaH dfQAcidAruje vasu . o~
aBIzURaH saKInAmavitA jaritFRAM SatamBavA-
syUtaye . iti vAmadevyaM gItvA gAnASaktO triH
paWitvA o~ svastina indro vfdDaSravAH svastinaH
pUzA viSvavedAH . svastinastArkzyo'rizwanemiH
svastino bfhaspatirdaDAtu . o~ svastIti triH
paWet . pArvvaRaSrAdDAdikaraRe pArvvaRAdikaM
kftvEva vESvadevAdikaM kAryyaM rAtrAvapi pAkasattve
yatkiYciddravyasattve vA vESvadevavalikarmmaRI
kuryyAt . SUdrastu brAhmaRABAve mantrArTaM BAvayan
namo nama iti mantreRa kuryyAt . aziBaktAnA-
mekakaraRAdeva sarvvezAM sidDiH . ityAhnikA-
cAraprayogatattvam .. * .. navagrahabaliryaTA, --
“guqOdanaM raverdadyAt somAya GftapAyasam .
yAvakaM maNgalAyEva kzIrAnnaM somasUnave ..
daDyodanaYca jIvAya SukrAya tu GftOdanam .
SanEScarAya kfSaramAjamAMsaYca rAhave ..
citrOdanaYca ketuByaH sarvvaBakzyEH samarccayet ..”
sarvvaBakzyEstu tattaddravyABAve yaTAlABopapannE-
rBakzyEH . iti grahayajYatattvam .. * ..
dEtyaBedaH . iti medinI . (ayaM sAvarRasya mano-
rantare indra AsIt . yaTA, mArkaRqeye . 80 . 10 .
“tezAmindro Bavizyastu balirvErocanirmune ! ..”)
sa ca dEtyo virocanaputtraH . tasya aSanAyAM
patnyAM vARajyezWaM puttraSataM jAtam . iti
SrIBAgavatam .. yaTA, --
“virocanasya puttrastu balirekaH pratApavAn .
baleH puttraSataM jajYe rAjAnaH sarvva eva te ..
tezAM praDAnAScatvAro vikrAntAH sumahAbalAH .
sahasrabAhurjyezWaSca kanye dve ca baleH SuBe ..
baleH puttrASca pOttrASca SataSo'Ta sahasraSaH .
bAleyo nAma viKyAto gaRo vikrAntapOruzaH ..”
ityagnipurARam ..
tasya pUrvvajanmavfttAnto yaTA, --
Sukra uvAca .
“DarmmaDvajo nAma baBUva rAjA
videhadeSe nijaDarmmaSIlaH .
yajvA suvAgmI SuBakarmmakarttA
sa vizRuBakto'nudinaM mahAtmA ..
tasya tvamAsIrnfpateH suBftyo
dvezwA dvijAnAM piSuno'vivekI .
dvezwA gurURAM satataM tvadAtA
no sADvasaM te vata pAralOkyam ..
[Page3-402-a+ 52]
evaMviDastvaM vfpasattamena
proktaH kuruzvAGavinASanAya .
snAnaM hareryena suKaM hi lapsye
loke pare gavyaGftena vApi ..
SrutvA BavAMstadvacanaYcakAra
snAnaM hyanenApi janArddanasya .
dAnaM taTA goH kftavAn viBaktyA
tasmAt PalaM vidDi tavAprameyam ..
evaM tvayA prApyamaSezarAjyaM
devAsurARAmahataM vipakzEH .
saMlapsyase tvaM punareva sarvvaM
saMpUjayan BaktiyutaH sureSam ..”
ityagnipurARam ..
balirAjayajYe vAmanadevaBikzA . yaTA, --
lomaharzaRa uvAca .
“saparvvatavanAmurvvIM dfzwvA saMkzuBitAM baliH .
papracCoSanasaM SukraM praRipatya kftAYjaliH ..
AcAryya kzoBamAyAti sAbDiBUBfdbanA mahI .
kasmAcca nAsurAn BAgAn pratigfhRanti vahnayaH ..
iti pfzwo'Ta balinA kAvyo vedavidAMvaraH .
uvAca dEtyADipatiM ciraM DyAtvA mahAmatiH ..
avatIrRo jagadyoniH kaSyapasya gfhe hariH .
vAmaneneha rUpeRa paramAtmA sanAtanaH ..
sa nUnaM yajYamAyAti tava dAnavapuNgava ! .
tasya pAdapravikzepAdiyaM pracalitA hI ..
ityamasya jagadDAturmAyA kfzRasya sAtvatI .
tatsanniDAnAdasurA BAgArhA nAsurottama ! ..
BuYjate nAsurAn BAgAnapi tena trayo'gnayaH .
Sukrasya vacanaM SrutvA hfzwalomAbravIdbaliH ..
Danyo'haM kftapuRyaSca yato jagatpatiH svayam .
yajYamaByAgato brahman ! mattaH ko'nyo'DikaH
pumAn .
yaM yoginaH sadodyuktAH paramAtmAnamavyayam ..
drazwumicCanti devo'sO mamADvaramupEzyati .
yanmayAcAryya ! karttavyaM tanmamAdezwumarhasi ..
Sukra uvAca .
tvayAsya dEtyADipate ! svalpake'pi hi vastuni .
pratijYA nEva voQavyA vAcyaM sAma taTA Palam ..
balirubAca .
brahman ! kaTamahaM brUyAmanyenApi hi yAcitaH .
nAstIti kimu deveSe saMsArAGOGahAriRi ..
lomaharzaRa uvAca .
ityevaM vadatastasya samprAptaH sa janArddanaH .
sarvvadevamayo'cintyo mAyAvAmanarUpaDfk ..
taM dfzwvA yajYavAwantu pravizwamasurAH praBum .
jagmuH praBAvAt kzoBante tejasA tasya nizpraBAH ..
sa cArGyamAdAya baliH prodBUtapulakastadA .
pUjayAmAsa govindaM prAha cedaM mahAsuraH ..
baliruvAca .
suvarRaratnasaMGAtAn gajASvamahizAMstaTA .
striyo vastrARyalaNkArAn gAvaH kupyaYca puzka-
lam .
[Page3-402-b+ 52]
taddadAmi vfRuzvezwaM mamArTI satataM priyaH ..
ityukto dEtyapatinA prItigarBAnvitaM vacaH .
prAha sasmitagamBIraM BagavAn vAmanAkftiH ..
mamAgniSaraRArTAya dehi BUmiM padatrayAm .
suvarRagrAmaratnAdi tadarTiByaH pradIyatAm ..
etacCrutvA tu gaditaM vAmanasya mahAtmanaH .
dadO tasmE mahAbAhurvvAmanAya padatrayam ..
pARO tu patite toye vAmano'BUdavAmanaH .
sarvvadevamayaM rUpaM darSayAmAsa tatkzaRAt ..
jitvA lokatrayaM kftsnaM hatvA cAsurapuNgavAn .
purandarAya trElokyaM dadO vizRururukramaH ..
sutalaM nAma pAtAlamaDastAdvasuDAtalam .
balerddattaM BagavatA vizRunA praBavizRunA ..
aTa dEtyeSvaraM prAha vizRuH sarvveSvareSvaraH .
yattvayA salilaM dattaM gfhItaM pARinA mayA ..
kalpapramARaM tasmAtte BavizyatyAyuruttamam .
vEvasvate taTAtIte bale ! manvantare taTA ..
sAvarRike tu saMprApte BavAnindro Bavizyati .
idAnIM BuvanaM dattaM sarvvaM SakrAya sarvvadA ..
yadA surESca viprESca viroDaM tvaM karizyasi .
banDizyati tadA pASo vAruRo GoradarSanaH ..
baliruvAca .
tatrAsato me pAtAle Bagavan ! BavadAjYayA .
kiM BavizyatyupAdAnamupaBogopayogakam ..
SrIBagavAnuvAca .
dAnAnyaviDidattAni SrAdDAnyaSrotriyARi ca .
kftAnyaSradDayA yAni tAni dAsyanti te Palam ..
adakziRAstaTA yajYAH kriyAScAviDinA kftAH .
PalAni tava dAsyanti hyaDItAnyavratAni ca ..
udakena vinA pUjA vinA darBeRa yA kriyA .
Ajyena ca vinA homaM PaladAste ca te bale ! ..”
iti vAmanapurARe 31 aDyAyaH .. * ..
yayAtivaMSodBavasutaporAjaputtraH . yaTA, vizRu-
purARe . 4 . 18 . 1 . “titi kzorapi ruza-
draTaH puttro'BUt tasyApi hemaH hemasya sutapAH
sutapasaSca baliH ..” (taTA ca BAgavate . 9 .
23 . 4 .
“tato homo'Ta sutapA baliH sutapaso'Bavat ..”
muniviSezaH . yaTA, mahABArate . 2 . 4 . 10 .
“arvvAvasuH sumitraSca mEtreyaH sunako baliH ..”)
devatoddeSena GAtArTopakalpitacCAgAdiH . yaTA,
Bavizye .
“ajAnAM mahizARAYca mezARAYca taTA vaDAt .
prIRayedviDivat durgAM mAMsaSoRitatarpaREH ..”
iti .
paSuGAtapUrvvakaraktaSIrzayorbbalitvam . yaTA, --
“sTAne niyojayedraktaM SiraSca sapradIpakam .
evaM dattvA baliM pUrRaM PalaM prApnoti sADakaH ..”
iti ca durgotsavatattvam .. * ..
tacCedanArTaKaqgalakzaRamAha nibanDatantre .
“dvAdaSANguliko muzwyA dIrGo dvAtriMSadaNgulaH .
zaqaNgulastu vistAraH KaqgaH kAryyo viDUpamaH ..
[Page3-402-c+ 52]
Cedayettena Kaqgena baliM pUrvvamuKasTitam .
aTavottaravaktraYca svayaM pUrvvAnanastataH ..” * ..
sakftprahAreRa balihananaM tadaBAve dozaYcAha
tatrEva .
“hanyAdekaprahAreRa svayaM vA cAnyato'pi vA ..
yadyapyekena GAtena balicCedo na jAyate .
tadabdaM vyApya ca mahAn kartturhAniH pade pade ..”
tantrAntare .
“ekaKaqgaprahAreRa paSuryatra na hanyate .
tadA viGnaM vijAnIyAt kartturvvA Cettureva vA ..”
nibanDe'pi .
“yaSohAnirjYAnahAniScArTahAnistataH param .
puttrahAniH sute sattve tadasattve nijakzayaH ..
ataH sadyo maheSAni ! tanmAMsErhomayet suDIH .
homAdeza BavecCAntirmmahatyeva na saMSayaH ..” * ..
prakArAntaraSAntimAha tatrEva .
“hanyAdekaprahAreRa cAnyaTA dozamAvahet ..
tacCAntaye japedvidyAM tArAdevyAH sahasrakam .
sahasraM juhuyAnmAMsEddadyAdbA svarRamAzakam ..
ruDiraM tattu pArvvatyE na tu deyaM kadAcana .
balimanyaM samAdAya BagavatyE nivedayet ..” * ..
nibanDe .
“yadyapyekena GAtena mahizo nEva Cidyate .
tadabdaM mahatI hAniH karttuH puttrAdisampadAm ..
yasmAt prajAyate devi ! tataH SAntiM samAcaret ..
AnIya mahizaM tatra GAtayitvA ca tatra vE .
sAsTiBirlomasahitErhuneddevi ! yaTArTataH ..
tacCAntaye japedvidyAM kAlIM vA tAriRAM parAm .
ayutaM parameSAni ! sahasraM vApi sADakaH ..
sahasraM vilvapatrEstu juhuyAt saMskfte'nale .
brAhmaRaM vA guruM vApi varayed vasuBiH priye ! ..
paRqitaM varayedvATa bahumAnapuraHsaraH .
tataH svarRaM brAhmaRAya tasme dadyAt SuBAptaye ..
evaYcedyajamAnasya SAntiBavati nityaSaH .
kutastasyEva SaNkA syAt vfdDistadvatsarAvaDi .. *
aTavA sarvvatoBadre navakumBaM niDApayet .
sOvarRaM rAjataM vApi tAmraM vA tEjasantu vA .
mArttikyaM vA carettatra vittaSAWyaM na cAcaret ..
tatrEva kAlikAM tArAM taTA mahizamarddinIm .
yajedvA tripurAM devIM samastaraSmimaRqitAm ..
kuladIpEstaTA vastrErDanaDAnyAdiBiH priye ! .
pUjayet parameSAnIM vittaSAWyavivarjjitaH ..
balimanyaM CAgalaM vA taruRaYca sulakzaRam .
GAtayitvA puroBAge caturDA SoRitaM nyaset ..
aparaM SoRitaM tatra rAjate Karpare nyaset .
asfgBistarpayeddavIM vakzyamARaviDAnataH ..
ekena vawukAdIMSca taTEkenApi BEravAn .
apareRApi kzetreSAnanyena yoginIgaRam ..
tarpayitvA tataH paScAddevyAstarpaRamAcaret .
dakziRAntaM tataH kftvA paWennAmasahasrakam ..
yaTASakti maheSAni ! BUyo devIM Gawe yajet .
Gawavaktre vawASvatTaplakzoqambaraSAKikAm ..
[Page3-403-a+ 52]
brahmakUrccaYca niHkzipya cazakaM saPalAkzatam .
piDAya kumBavaktraYca kzOmeRAcCAdayet punaH ..
japtvA natvA tataH sADyaM tatrAnIya suhfdvftam .
nadatasu paYcavAdyezu muhUrtte SoBane suDIH ..
aBiziYcenmAtfkArREryajamAnaYca sADakaH .
sumaNalABirnArIBiH kziptapuzpAkzatAYcitam ..
arccitAnAM dvijAtInAmASIrvvAdapuraHsaram .
kareRAsya SiraH spuzwvA prayuYjItASizaM punaH ..
Badramastu SivaYcAstu mahAmAyA prasIdatu .
rakzantu tvAM sadA devAH sampadaH santu sarvvadA ..
aTotTAyABiziktaH san tozayedbrAhmaRAn
DanEH .
evaYcedyajamAnasya SAntirBavati nityadA ..
prasaNgAdbaliviGnasya SAntikarmma nirUpitam .
sarvvasampatkaraM puMsAM sarvvasOBAgyasidDidam .
BUte ca durnimittAdAvapyevaM SAntimAcaret ..”
iti nibanDatantroktabaliviGnaSAntisaMgrahaH .. * ..
anyacca .
“ekaKaqgaprahAreRa paSuryatra na hanyate .
tadA viGraM vijAnIyAddAturvvA cCettureva
vA ..”
prAyaScittamAha .
“hanyAdekaprahAreRa anyaTA dozamAvahet .
tacCAntaye japedvidyAM durgAbIjasahasakam .
sahasraM juhuyAddevyE pradadyAt svarRamAzakam ..”
iti kftyamahArRave vAcaspatimiSrEruktam .. * ..
aparaYca kAlikApurARe .
“candrahAsena kawwArESCedanaM muKyamizyate .
hastena cCedayedyastu prokzitaM sADakaH paSum .
pakziRaM vATa rAjendra ! brahmahatyAmavApnuyAt ..”
matsyasUkte .
“CedayettIkzRaKaqgena prahAreRa sakfdbuDaH ..”
iti durgotsavatattvam ..
paSvAdibalidAnaviDiryaTA, --
“balidAnaziDAnaYca SrUyatAM munisattama ! .
mAyAtiM mahizaM CAgaM dadyAnmezAdikantaTA ..
sahasravarzaM sA prItA durgA mAyAtidAnataH .
mahizeRa varzaSataM daSavarzaYca CAgalAt ..
varzamekena kuzmARqEH pakziBirhariREstaTA .
daSavarzaM kfzRasArEH sahasrAbdaYca gaRqakEH ..
kftrimEH pizwanirmmAREH zaRmAsaM paSuBistaTA .
mAsaM suSAKAdiPalErakzatEriti nArada ! ..
yuvakaM vyADihInaYca saSfNgaM lakzaRAnvitam .
viSudDamavikArANgaM suvarRaM puzwameva ca ..
SiSunA balinA dAturhanti puttraYca caRqikA .
vfdDenEva gurujanaM kfSena bAnDavantaTA ..
kulaYcEvADikANgena hInANgena prajAntaTA .
kAminIM SfNgaBaNgena kARena BrAtarantaTA ..
GaRwikena BavenmftyurviGnaYca citramastake .
mftaM mitraM tAmrapfzWe BrazwaSrIH pucCahInake ..
mAyAtInAYca nirRItaM SrUyatAM munisattam ! .
vakzyAmyaTarvvavedoktaM PalahAnirvyatikrame ..” * ..
[Page3-403-b+ 52]
aTa narabaliH .
“pitfmAtfvihInaYca yuvakaM vyADivarjitam .
vivAhitaM dIkzitaYca paradAravihInakam ..
ajArikaM viSudDaYca sacCUdraM mUlakaM varam .
tadbanDuByo DanaM dattvA krItaM mUlyAtirekataH ..
snApayitvA ca taM DarmmI saMpUjya vastracandanEH .
mAlyErDUpESca sindUrErdaDigorocanAdiBiH ..
taYca varzaM BrAmayitvA caradbAreRa yatnataH .
varzAnte ca samutsfjya durgAyE taM nivedayet ..
azwamInavamIsanDO dadyAnmAyAtimeva ca .
ityevaM kaTitaM sarvvaM balidAnaprasaNgataH ..” * ..
api ca .
“saptamyAM pUjanaM kftvA baliM dadyAdvicakzaRaH .
azwamyAM pUjanaM SastaM balidAnavivarjjitam ..
azwamyAM balidAnena vipattirjAyate Druvam .
dadyAdvicakzaRo BaktyA navamyAM viDivadbalim ..
balidAnena viprendra ! durgAprItirBavennfRAm .
hiMsAjanyaYca pApaYca laBate nAtra saMSayaH ..
utmargakarttA dAtA ca cCettA pozwA ca rakzakaH .
agrapaScAnnirodDA ca saptEte vaDaBAginaH ..
yo'yaM hanti sa taM hanti ceti vedoktameva ca .
kurvvanti vEzRavIM pUjAM vEzRavAstena hetunA ..”
iti bra hmavEvartte prakftiKaRqe . 61-62 . aDyAyO ..
SrIBagavAnuvAca .
“kramantu balidAnasya svarUpaM ruDirAdiBiH .
yaTA syAt prItaye samyak taTA vakzyAmi
puttrakO ..
vEzRavItantrakalpoktaH kramaH sarvvatra sarvvadA .
sADakErvvalidAnezu grAhyaH sarvvasurasya tu ..
pakziRaH kacCapA grAhA matsyA navaviDA mfgAH .
mahizo goDikA gAvaSCAgo baBrUSca SUkaraH ..
KaqgaSca kfzRasAraSca goDikA saraBo hariH .
SArddUlaSca naraScEva svagAtraruDirantaTA .
caRqikABEravAdInAM balayaH parikIrttitAH ..
baliBiH sADyate muktiM baliBiH sADyate divam .
balidAnena satataM jayet SatrUn nfpAn nfpaH .. * ..
matsAnAM kacCapAnAYca ruDirEH satataM SivA .
mAsEkantfptimAyAti grAhErmAsAMstu trInaTa ..
mfgARAM SoRitErdevI narARAmapi SoRitEH .
azwO mAsAnavApnoti tfptiM kalyARadA ca sA ..
gogoDikAnAM ruDirErvvArzikIM tfptimApnuyAt ..
kfzRasArasya ruDirEH SUkarasya ca SoRitEH .
Apnoti satataM devI tfptiM dbAdaSavArzikIm ..
ajAvikAnAM ruDirEH paYcaviMSativArzikIm .
mahizARAYca KaqgAnAM ruDirEH SatavArzikIm .
tfptimApnoti paramAM SArddUlaruDirEstaTA ..
siMhasya saraBasyATa svagAtrasya ca SoRitEH .
devI tfptimavApnoti sahasraM parivatsarAn ..
mAMsErapi taTA prItI ruDirEryasya yAvatI ..
kfzRasAramfte KaqgaM taTA matsyaYca rohitram .
vArdDInasayugaYcApi PalaM tezAM pfTak SfRu .. * ..
kfzRasArasya mAMsena taTA Kaqgena caRqikA .
[Page3-403-c+ 52]
varzAn paYcaSatAnyeva tfptimApnoti kevalAm ..
rohitasya tu matsyasya mAMsErvArdDInasasya ca .
tfptimApnoti varzARAM SatAni trIRi matpriyA ..
triHpibaMstvindriyakzIRaH Sveto vfdDastvajApatiH .
vArdDInasaH procyate'sO havye kavye ca satkftaH ..
nIlagrIvo raktaSIrzaH kfzRapAdaH SitacCadaH .
vArdDInasaH syAt pakzISo mama vizRoratipriyaH ..
nareRa valinA devI sahasraM parivatsarAn .
viDidattena cApnoti tfptiM lakzaM triBirnarEH ..
nAreREvATa mAMsena trisahasrARi vatsarAn .
tfptiM prApnoti kAmAKyA BEravo mama rUpaDfk ..
mantrapUtaM SoRitantu pIyUzaM jAyate sadA .
mastakaYcApi tasyAtti mAMsaYcApi sadA SivA ..
tasmAttu pUjane dadyAdbaleH SIrzaYca lohitam .
Bojye home ca mAMsAni niyuYjIyAdvicakzaRaH ..
pUjAsu nAma mAMsAni ddyAdvE sADakaH kvacit .
fte tu lohitaM SIrzamamftaM tattu jAyate .. * ..
kuzmARqamikzudaRqaYca madyamAsavameva ca .
ete valisamAH proktAstfptO CAgasamAH sadA ..
candrahAsena kartryA vA CedanaM muKyamizyate .
dAtrAsiDenukrakacasaNkulABistu maDyamam .
kzurakzurapraBallEScEvADamaM parikIrttitam ..
eByo'nyEH SaktibARAdyErbaliSCedyaH kadApi na .
nAtti devI valiM tantu dAtA mftyumavApnuyAt ..
hastena Cedayedyastu prokzitaM sADakaH paSum .
pakziRaM vA brahmahatyAM so'vApnoti suduHsahAm .
nAmantrya Kaqgantu baliM niyuYjIta vicakzaRaH ..
KaqagasyAmantraRe mantrA yAvantaH kaTitAH purA .
mahAmAyAbalO te vE yojyAstatroditA buDEH ..
tEH sArdDamete mantrAstu yojyAH KaqgABimantraRe .
pUjane SAradAdInAM kAmAKyAyA viSezataH ..
dviH kAlIti tato devyA vajreSvaripadantaTA .
tato'nu lOhadaRqAyE namaH Seze tu yojayet ..
saMpUjyAnena mantreRa KaqmAdAya pARinA .
kAlarAtryAstu mantreRa taM KaqgamaBimantrayet ..
netrabIjasya maDyantu dvirAvftya prayojayet .
tato'nu kAlIti vikawadaMzwre'nu tatpadam ..
hAntAdInAM tftIyena svareREkAdaSena ca .
yojito nAdabinduByAM dvO tatpaScAnniyojayet ..
PetkAriRipadaM tasmAt KAdaya Cedayeti ca .
sarvvaduzwAniti tato dvirmAraya lulApakam ..
Kaqgena CinDi cCinDIti tataH kila kileti
vE .
tataSciki cikItyeva tataH piba pibeti ca ..
tato'nu ruDiraYcEva sPOM sPOM kiri kirIti ca .
kAlikAyE nama iti kAlarAtryAstu mantrakam ..
ityanena tu mantreRa karavAle'Bimantrite .
kAlarAtriH svayaM tasmin prasIdatyarihAnaye .. * ..
baleH pUrvvoditA mantrA nityaM grAhyAstu sADakEH .
ayaM mantrastu vaktavyastasya hatyAvihAnaye ..
yajYArTe paSavaH sfzwAH svayameva svayamBuvA .
atastvAM GAtayizyAmi tasmAdyajYe vaDo'vaDaH ..
[Page3-404-a+ 52]
tato dEvatamuddiSya kAmamuddiSya cAtmanaH .
Cedayettena Kaqagena baliM pUrvvAnanaM tu tam ..
aTavottaravaktantaM svayaM pUrvvamuKastaTA .
pUrvvoktAn sEnDavAdIMstu rakte vaSyaM niyojayet ..
sOvarRa rAjataM tAmraM rEtyaM patrapuwaYca vA .
mAheyaM kAMsyamaTavA yajYakAzWamayaYca vA .
pAtraM ruDiradAnAya karttavyaM viBavAvaDi ..
na lOhe vAlkale vApi rEtye vANge'Ta sEsake .
dadyAdraktaM balInAntu BUmO sruci sruve'TavA ..
na Gawe BUtale nApi na kzudre pAnaBAjane .
ruDirARi pradadyAttu BUtikAmo narottamaH ..
narasya tu sadA raktaM mAheye tEjase'TavA .
dadyAnnarapatistattu na puwAdO kadAcana .. * ..
hayameDamfte dadyAnna kadAcidDayaM balim .
taTA dikpAlameDezu gajaM dadyAnnarADipaH ..
na kadAcittaTA devyE pradadyAdDayahastinO .
hayAkarze cAmarantu baliM dadyAnnarADipaH ..
siMhaM vyAGraM naraYcApi svagAtraruDirantaTA .
na dadyAdbrAhmaRo madyaM taTA devyE kadAcana ..
siMhavyAGranarAndattvA brAhmaRo narakaM vrajet .
ihApi syAt sa hInAyuH suKasOBAgyavarjitaH ..
svagAtraruDiraM dattvA cAtmahatyAmavApnuyAt .
madyaM dattvA brAhmaRastu brAhmaRyAdeva hIyate ..
na kfzRasAraM vitaredvalintu kzattriyaH kvacit .
dadataH kfzRasArantu brahmahatyA BavedyataH ..
yatra siMhasya vyAGrasya narasya vihito vaDaH .
brAhmaRokte tu balyAdO tatrAyaM vihitaH kramaH ..
kftvA GftamayaM vyAGraM naraM siMhaYca BErava ! .
aTavA pUpavikftaM yavakzodamayaYca vA .
GAtayeccandrahAsena tena mantreRa saMskftam .. * ..
praBUtabalidAne tu dbO vA trIn vAgrataH kftAm .
pUjayet pramuKAn kftvA sarvvAn tantreRa sADakaH .
sAmAnyapUjA kaTitA balInAM pUrvvato mayA .
viSezo yatra yatrAsti tanmattaH SfRu BErava ! .. * ..
mahizaM pradadO devyE BEravyE BEravAya vA .
anenEva tu mantreRa taTA taM pUjayedbalim ..
yaTA vAhaM BavAn dvezwi yaTA vahasi caRqikAm .
taTA mama ripUn hiMsa SuBaM vaha lulApaka ! ..
yamasya vAhanantvantu vararUpaDarAvyaya ! .
AyurvvittaM yaSo dehi kAsarAya namo'stu te ..
Kaqgasya tu yadAdAnaM kriyate tatra mantraRam .
jalenAByukzya kurvvIta guhAjAteti BAzayan ..
dEve pitre ca suBagaH KaqgastvaM KaqgasanniBaH .
CinDi viGrAn mahABAga ! guhAjAta namo'stu te .
pradAne kfzRasArasya mantro'yaM parikIrttitaH .
kfzRasAra ! brahmamUrtte brahmatejovivardDana .
caturvvedamayaH prAjYaH prajYAM dehi yaSo mama .. * ..
taTA saraBapUjAyAM mantrametat prakIrttitam .
tvamazwapAdo viBraMSacandraBAgasamudBava ! .
azwamUrtte mahABAga BEravAKya namostu te ..
yaTA BEravarUpeRa varAho nihatastvayA .
taTA saraBarUpeRa ripuM viGnAnnisUdaya ..
[Page3-404-b+ 52]
haristvaM hararUpeRa yaTA vahasi caRqikAm .
taTASuBAni me nityaM bahuviGnAMSca sUdaya ..
tvaM hariH siMharUpeRa jagatpratyUharUpiRam .
jaGAna yena satyena hiraRyakaSipuM haran .
ityevaM siMhapUjAyAM krama ukto mayAnaGa ! .. * ..
nare svagAtraruDire paryyAyaM SfRu BErava ! .
pIWe ceddIyate martyaM baliM dadyAt SmaSAnake ..
SmaSAnaM herukAKyaYca tatpUrvvaM pratipAditam .
kAmAKyAnilaye SEle tantrAdO vidDi tatkramam ..
mama rUpaM SmaSAnantu BEravAKyantu kaTyate .
tantrANgatvaM tapaHsidDO triBAgantu Bavizyati ..
pUrvvAMSe BEravAKye tu samutsfzwirnarasya ca .
dakziRAMSe Siro dadyAt BEravyA muRqamAlayA ..
ruDiraM paScimAMSe tu herukAKye niyojayet .
dattvA saMpUjya ca naraM visfjyAgamanakrame ..
pIWaSmaSAnezu baliM nekzettu balidApakam .
anyatrApi yato yatra dIyate'yaM mahAbaliH ..
tatrApyanyatra cotsfjya CittvAnyatra Siro'mf-
tam .
nivedayet sADakastu visfjya na vilokayet .. * ..
susnAtaM manujaM dIptaM pUrvvAhRe niyatASanam .
mAMsamETunaBogyena hInaM srakcandranokzitam ..
kfttottarAmuKaM tantu tadaNgezu ca devatAH .
pUjayettaYca nAmnA tu dEvatena ca mAnuzam ..
brahmaranDrezu brahmARaM tannAsAyAYca medinIm .
karRayostu taTAkASaM jihvAyAM sarvvattomuKam ..
jyotIMzi netrayorvizRuM vadane paripUjayet .
lalAwe pUjayeccandraM SakraM dakziRagaRqataH ..
vAmagaRqe taTA vahniM grIvAyAM samavarttinam .
keSAgre nirftiM maDye Bru voScApi pracetasam ..
nAsAmUle ca SvasanaM skanDe cApi DaneSvaram .
hfdaye sarparAjantu pUjayitvA paWadidam ..
naravarjya ! mahABAga sarvvadevamayottam .
rakza mAM SaraRApannaM saputtravasubAnDavam ..
sarAjyaM mAM sahApatyaM caturaNgasamanvitam .
rakzan parityaja prARAn maraRe niyate sati ..
mahAtapoBirdAnESca yajYEryat sADyate nfRAm .
tanmedehi mahABAga ! tvaYcApi prApnuhi Sriyam ..
rAkzasASca piSAcASca vetAlAdyAH sarIsfpAH .
nfpASca ripavaScAnye na mAM te Gnantu tvatkfte ..
tvatkaRWanAlagalitEH SoRitEraNgasaMyutEH .
ApyAyasvAtmavanmftvA maraRe niyate sati ..
evaM saMpUjya viDivat pUrvvatantrESca pUjayet .
pUjito matsvarUpo'yaM dikpAlADizWito
Bavet ..
aDizWitastaTAnyESca brahmAdyEH sakalEH surEH .
kftapApo'pi manujo nivpApmA sa tu jAyate ..
tasya nizkaluzasyASu pIyUzaM SoRitaM Bavet .
prIRAti ca mahAdevI jaganmAyA jaganmayI ..
so'pi kAyaM parityajya mAnuzaM na cirAnmftaH .
BavedgaRAnAmaDipo mayApi bahusatkftaH ..
ito'nyaTA pApayutaM malamUtravasAyutam .
[Page3-404-c+ 52]
taM baliM nahi gfhRAti kAmAKyAnyApi nAmataH ..
anyezAM mahizAdInAM balInAmaTa pUjanAt .
kAyo meDyatvamAyAti raktaM gfhRAti vE SivA ..
anyeByo'pi ca deveByo yadA yadyat pradIyate .
tadarccitaM pradadyAttu pUjitAya surAya vE .. * ..
kARaM vyaNgaYcAtivfdDaM rogiRaYca galavraRam .
klIvaM hInANgamaTavA vfdDaliNgaM galadvraRam ..
SvitriRaYcAtihrasvaYca mahApAtakinantaTA .
advAdaSakavarzIyaM SiSuM sUtakasaMyutam ..
UrdDaM saMvatsarAccApi mahAgurunipAtinam .
balikarmmaRi cEtAMstu varjayet pUjitAnapi ..
paSUnAM pakziRAYcApi narARAYca viSezataH .
striyaM na dadyAttu baliM dattvA narakamApnuyAt .. * ..
saMGAtabalidAnezu yozitaM paSupakziRoH .
baliM dadyAnmAnuzIntu tyaktvA saMGAtapUjitam ..
na trimAsIyakAnnyUnaM paSuM dadyAt SivAbalim .
na ca tripakzakAnnyanaM pradadyAdbE patatriRam ..
kARavyaNgAdiduzwantu na paSuM pakziRantaTA ..
devyE dadyAdyaTA martyaM taTEva paSupakziRO ..
CinnalANgUlakarRAdi BagnadantantaTEva ca .
BagnaSfNgAdikaYcApi na dadyAttu kadAcana ..
na brAhmaRaM baliM dadyAt cARqAlamapi pArTiva ! .
notsfzwaM dvijadeveByo BUpatestanayaM taTA ..
raRe na vijitaM dadyAttanayaM ripuBUBftaH .
svaputtraM BrAtaraM vApi pitaraYca viroDinam ..
viwpatiYca na dadyAttu BAgineyaYca mAtulam .
anuktAnnApi dadyAttu taTAjYAtAn mfgadvijAn ..
uktAlABe pradadyAttu garddaBaYcozwrameva ca .
lABe'nyezAM na bitaredvyAGramuzwraM KarantaTA ..
sampUjya viDivanmartyaM paSuM pakziRameva vA .
saMCidya cApi mantreRa mantreREva nivedayet .. * ..
nAraM savye SiroraktaM devyAH samyaNnivedayet .
CAgantu vAmato dadyAnmahizaM vitaret puraH ..
pakziRaM vAmato dadyAdagrato dehaSoRitam .
kravyAdAnAM paSUnAntu pakziRAYca Siro'sfjam ..
vAme nivedayet pArSve jalajAnAYca sarvvaSaH .
kfzRasArasya kUrmmasya Kaqgasya SaSakasya ca ..
grAhARAmaTa matsyAnAmagra eva nivedayet .
siMhasya dakziRe dadyAt Kaqgino'pi ca
dakziRe ..
pfzWadeSe na dadyAttu Siro vA ruDiraM baleH .
upaplave raRe vApi yaTezwaM ditarennaram ..
yaH kaScidrAjapuruzo nAnyastvapi kadAcana .
balidAnadinAt pUrvvadivase tu baliM naram ..
mAnastoketimantreRa devIsUktatrayeRa ca .
ganDadvAretyanenApi Kaq gaSIrze niDAya ca ..
tasmin Kaqge ca ganDAdi dattvA tenADi-
vAsayet ..
ganDAdikantu Kaq gasTaM gale tasTa pradApayet ..
ambe'mbikAti mantreRa rOdreRa BEravasya ca .
evantu saMskfte martye devI rakzati taM balim ..
na tasya vyADayaScApi kzuRRatA rajanO na ca .
[Page3-405-a+ 52]
na sUtakaM dUzayettaM jYAtyutpattimftAdikam .. * ..
CinnaM narasya SIrzantu patitaM yatra yatra ca .
yat SuBaYcASuBaM vApi paSvAdInAYca tat SfRu ..
CinnaM SirastaTESAnyAM nAraM diSyaTa rAkzase .
patitaM rAjyahAniYca vinASaYca vinirddiSet ..
pUrvvAgniyAmyavAruRyavAyavyAdigataM kramAt .
SriyaM puzwiM BayaM lABaM puttralABaM DanaM taTA ..
kramAdvinirddiSennAraM CinnaSIrzantu BErava ! .
uttarAdikramAdeva mahizasyApi mastakaH ..
patito vAyukAzWAntaM sUcayedyat SfRuzva tat ..
BogyaM hAnistaTESvaryyaM vittaM ripujayo Bayam .
rAjyalABaM SriyaYcApi kramAttadvidDi BErava ! ..
paSUnAYcEva sarvvezAM CAgAdInAmaSezataH .
evaM PalaM kramAdbidyAdfte jalaBavARqajO ..
anyatra tu SriyaM dadyAt patitaM SAtitaM SiraH ..
yaH syAt kawakawASabdo dantAnAM Cinnamastake .
narARAM paSupakzyAdigrAhAdInAYca rogadaH ..
lotakaM cakzuzorjAtaM yadi sravati mastake .
Cinne narasya rAjyasya tadA hAniM vinirddiSet ..
mAhize mastake netrAdyadi sravati lotakam .
Cinne nivedite vEriBUpamftyuM tadAdiSet ..
anyezAmaTa paSvAdibalInAM Siraso'rditAt .
nirgataM lotakaM Datte parAM BItiM gadantaTA ..
hasati cCinnaSIrzaYcennAraM syAttu ripukzayaH .
SrIvfdDirAyuzo vfdDiH sadA dAturasaMSayaH ..
yadyadvAkyaM nigadati taTA Bavati cAcirAt .
hUNkArAdrAjyahAniH syAt SlezmasrAvAcca
paYcatAm ..
devAnAM yadi nAmAni BAzate cCinnamastakaH .
viBUtimatulAM vindyAt zaRmAsAByantare tadA ..
ruDirAdAnakAle tu SakfnmUtre yadi sravet .
kAyaM tadADaScordDvaM vA dAtuH syAnmaraRaM taTA ..
AkzepAdvAmapAdasya mahArogaH prajAyate .
anyatrAkzepacaraREH kalyARamupajAyate .. * ..
mahizasya tu raktasya mAnuzasyATa sADakaH .
aNguzWAnAmikAByAntu kiYcidudDftya BUtale ..
mahAkOSikamantreRa nikzipedbalimuttamam .
deveByaH pUtanAdiByo nErftyAM diSi pUrvvataH ..
mahizaH paYcavarzI yaH paYcaviMSativArzikaH .
balirdeyo naro devyE tasya raktantu BUtale ..
netrabIjatrayaM kAmavIjaM hAntAt prajApatiH .
vahnibIjaM zawsvarAByAM saMpfktaSca taTAparaH ..
sa evEtAstaTEtAvadAdivargAntasaMyutaH .
zazWasvaraSiKAbinducandrayuktastaTAparaH ..
dvirnAsikAbIjakAntaH kOSikItyaBimantraRam .
eza baliH svAheti ca mantro'yaM kOSikaH smftaH ..
nfpo vEribaliM dadyAt Kaq gamAmantrya pUrvvataH ..
mahizaM vATavA cCAgaM vErinAmnABimantrya ca .
sUtreRa vadanaM badDvA triDA tasya ca mantrakEH .
CittvA tasyottamANgantu devyE dadyAt prayatnataH ..
yadA yadA riporvadDirbbalidAnaM tadAparam .
dadyAttaTA SiraSCittvA ripostasya kzayAya ca ..
[Page3-405-b+ 52]
prARapratizWAYca ripoH kuryyAttasmin paSAvaTa .
tasmin kzIRe ripuprARAH kzIyante vipadA yutAH ..
AdO viSvarUpiRI ca caRqiketi tataH param .
vEriRantvamukaYceti svAhetyambeti taM punaH ..
vahniBAryyAM tataH paScAt KaqgamantraM prakIrttitam .
svayaM sa varI yo dvezwi tamimaM paSurUpiRam ..
vinASaya mahAmAri sPeM sPeM KAdaya KAdaya ..
ityanena tu mantraRa baleH Sirasi puzpakam .
dadyAttatastadruDiraM dvyakzarAByAM nivedayet .
mahAnavamyAM Saradi yadyevaM dIyate baliH .
tadA tadAzwANgaBavErmAMsErhomaM samAcaret ..
durgAtantreRa mantreRa praRIte dahane SucO .
evaM dattvA baliM martyo ripukzayamavApnuyAt .. * ..
nABeraDastAdruDiraM pfzWaBAgasya ca priye ! .
svagAtraruDiraM dadyAnna kadAcana sADakaH ..
nozWasya cibukasyApi nendriyARAYca mAnavaH .
kaRWADo nABitaScordDvaM bAhvoH pARimfte taTA ..
pradadyAdruDiraM GAtaM nAtikuryyAcca sADakaH .
gaRqayoSca lalAwasya BruvormaDyasya SoRitam ..
karRAgrasya ca bAhvoSca stanayorudarasya ca .
kaRWADo nABitaScordDvaM hfdBAgasya yatastataH .
pArSvayoScApi ruDiraM durgAyE vinivedayet ..
na gulPato'sfk pradadyAt jatrornApi ca sADakaH .
na ca rogAvilAdaNgAnnAnyaGAtAcca BErava ! ..
tadarTe ca kftAGAtAt saSradDo kzubDamAnasaH .
sftaM raktaM pradadyAttu padmapuzpasya patrake ..
sOvarRe rAjate pAtre kAMsye PAle ca mAnavaH .
niDAya devyE dadyAttu tadraktaM candramantrakEH ..
kzaRane CurikAKaqgaM saMkulAdi yadastrakam .
GAtena bfhadastrasya mahAPalamavApnuyAt ..
padmapuzpasya patrantu yAvadgfhRAti SoRitam .
tatpramARacaturBAgADikaM raktantu sADakaH .
na kadAcit pradadyAttu nANgacCedamaTAcaret ..
yaH svahfdayasaMjAtaM mAMsaM mAzapramARataH .
tilamudgapramARAdbA devyE dattvA tu BaktitaH .
zaRmAsAByantare tasmAt kAmamizwamavApnuyAt ..
bAhvostu skanDayorvApi yo dadyAddIpavarttikAm .
hfdaye vA snehapAtraM vinA BaktyA tu sADakaH .
kzaRamAtreRa taddIpapradAnasya PalaM SfRu ..
BuktvA ca vipulAn BogAn devIgehe yaTecCayA .
kalpatrayantu saMsTAya sArvvaBOmo nfpo Bavet ..
mahizasya SiraSCinnaM sapradIpaM SivApuraH .
hastAByAM yaH samAdAya ahorAtraYca tizWati ..
sa cirAyuH pUtamUrttiriha BuktvA manoramAn .
BogAMstena madgfhago gaRAnAmaDipo Bavet ..
narasya SIrzamAdAya sADako dakziRe kare .
vAme saruDiraM pAtraM gfhItvA niSi cAgrataH ..
yAvadrAtraM sTito martyo rAjA Bavati ceha vE .
mfte mama puraM prApya gaRAnAmaDipo Bavet ..
kzaRamAtraM balInAM yaH SiroraktaM karadbaye .
gfhItvA cintayedvevIM purastizWati mAnavaH .
sa kAmAniha saMprApya devIloke mahIyate .
[Page3-405-c+ 52]
mahAmAye ! jagannATe ! sarvvakAmapradAyini ! .
dadAmi deharuDiraM prasIda varadA Bava ..
ityuktvA mUlamantreRa natipUrvvaM vicakzaRaH .
svagAtraruDiraM dadyAnmAnavaH sidDasanniBaH ..
yenAtmamAMsaM satyana dadAmISvari ! BUtaye .
nirvvARaM tena satyena dehi huM huM namo namaH ..
ityanena tu mantreRa svamAMsaM vitaredbuDaH .
sOBAgyaM suKasampannaM pradIpaM paramaM Sucim ..
dIpayan mAMsamihajaM dIpaM hrOM hrOM namo namaH .
ityanena tu mantreRa dIpaM dadyAdvicakzaRaH ..
mahAnavamyAM Saradi rAtrO skandaviSAKayoH .
yavacUrRamayaM kftvA ripuM mfRmayameva vA ..
SiraSCittvA baliM dadyAt kftvA tasya tu mantrataH .
anenEva tu mantreRa KaqgamAmantrya yatnataH ..
raktaM kilakilI GoraGorA DAravihiMsakaH .
brahmaSiKyAmbikASiKyamamukaYcArisattamam ..
BAnto visargasahitaH sa ca binduyuto'paraH .
brahmAgniyogaScandreRa bindunA ca samanvitaH .
SiraSCittvA baliM dadyAt kftvA tasya tu mantrataH ..
anenEva tu mantreRa bindunA ca samanvitaH .
Paqanto balizu proktaH KaqgaH skandaviSAKayoH ..
raktadravEH secayitvA kftrimaM taM ripuM balim .
kucandanasya tilakaM lalAwe'BiniveSayet ..
raktamAlyaDaraM kftvA raktavastraDarantaTA .
kaRWe badDvA raktasUtrErnABO SalyaYca kftrimam .
dattvottaraSiraH skanDaM kftvA Kaq gena Cedayet ..
Sirastasya tato dadyAt skandAya te namastataH .
caturddaSasvarAgniByAM saMsaktaH sa paraH samaH ..
parataH parataH pUrvvaM candrabindusamanvitaH .
skandasya mUlamantro'yaM tena tasmE baliM sfjet ..
caturddaSasvarAgniByAM patftIyantu pUrvvavat .
prokto viSAKamantro'yaM tena tasmE baliM
sfjet ..
kuwilAkzO kfzRapiNgaGarRO raktAMSuDAriRO .
triSUlaM karavAlaYca pARiByAM dakziRe taTA ..
biBratO nfkapAlaYca karttfkaYcApi vAmataH .
trinetrO naramuRqAnAM mAlAmurasi biBratO ..
vikawo daSanErBImErgaReSO dbArapAlakO .
DyAnena cintayeddavyAH purataH saMsTitO sadA ..
cEtre mAsi site pakze caturddaSyAM viSezataH .
baliBirmahizESCAgErmAYca BEravarUpiRam .
tozayenmaDuBirmatsyEstena tuvyAmyahaM sutO ..
caRqikAbalidAnena baleH SIrzaM jalena tu .
aBizicya tu mantreRa mUlenEva nivedayet ..
Izat prARantu bahuDA cAlitaM pUrvvamarccitam .
vIkzet kAmasya sidDintu sidDyaBAvaYca sADakaH ..
sitapreto raTasTe'yaM yogapIWasya sanniBaH .
DyAyedyasmin mahAmAyA sidDiM boDayate namaH ..
anenAmantritaM SIrzaM na cirAdyadi vepate .
tatkAryyasya tadA sidDirasidDistu viparyyayAt ..
evaM dadadbaliM vIro yaToktaviDinAmunA .
balidAnAdeva caturvvargamApnotyasaMSayam ..
[Page3-406-a+ 52]
evaM balipradAnasya kramo rUpantaTEva ca .
kaTito ruDirADyAya upacArAn SfRuzva me ..”
iti kAlikApurARe 66 aDyAyaH ..
balidAnanizeDo yaTA, --
“jIvAnukampAM vijYAtuM tato durgAM sadASivaH .
papracCa paramaprItyA gUQametadvaco mudA ..
sarvve vizRumayA jIvAstvadBaktASca kaTaM Sive ! .
SrutaM mayA tavoddeSe kuryyuH kAmanayA vaDam .
mahAn sandeha iti me brUhi Badre ! suniScitam ..
SaNkarI tadvacaH SrutvA Sivavaktravinirgatam .
BItAtyantaM hi brahmarze ! pratyuvAca sadASivam ..
SrIpArvvatyuvAca .
ye mamArccanamityuktvA prARihiMsanatatparAH .
tatpUjanaM mamAmeDyaM yaddozAttadaDogatiH ..
madarTe Siva ! kurvvanti tAmasA jIvaGAtanam .
Akalpakowiniraye tezAM vAso na saMSayaH ..
mama nAmnATavA yajYe paSuhatyAM karoti yaH .
kvApi tannizkftirnAsti kumBIpAkamavApnuyAt ..
dEve pEtre taTAtmArTe yaH kuryyAt prARihiMsanam .
kalpakowiSataM SamBo ! rOrave sa vaset Druvam ..
yo mohAnmAnasErdehihatyAM kuryyAt sadASiva ! .
ekaviMSatikftvaSca tattadyonizu jAyate ..
yajYe yajYe paSUna hatvA kuryyAt SoRitakarddamam .
sa pacennarake tAvadyAvallomAni tasya vE ..
hantA karttA taTotsargakarttA DarttA taTEva ca .
tulyA Bavanti sarvve te DruvaM narakagAminaH ..
mamoddeSe paSUn hatvA saraktaM pAtramutsfjet
yo mUQaH sa tu pUyode vasedyadi na saMSayaH ..
devatAntaramannAmavyAjena svecCayA taTA .
hatvA jIvAMSca yo Bakzet nityaM narakamApnuyAt ..
yUpe badDvA paSUn hatvA yaH kuryyAdraktakarddamam .
tena cet prApyate svargo narakaM kena gamyate ..
upadezwA vaDe hantA karttA DarttA ca vikrayI .
utsargakarttA jIvAnAM sarvvezAM narakaM Bavet ..
maDyasTasya vaDAyApi prARinAM krayavikraye .
taTA drazwuSca sUnAyAM kumBIpAko BavedDruvam ..
svayaM kAmASayo BUtvA yo'jYAnena vimohitaH .
hantyanyAn viviDAn jIvAn kuryyAnmannAma
SaNkara ! ..
tadrAjyavaMSasampattijYAtidArAdisampadAm .
acirAdvE BavennASo mftaH sa narakaM vrajet ..
devayajYe pitfSrAdDe taTA mANgalyakarmmaRi .
tasyEva narake vAso yaH kuryyAjjIvaGAtanam ..”
taTA .
“madvyAjena paSUn hatvA yo Bakzet saha
banDuBiH .
tadgAtralomasaMKyAbdErasipatravane vaset ..
AvayoranyadevAnAM nAmnA ca parakarmmaRi .
yaH saMpozya paSUn hanyAt so'nDatAmisramA-
pnuyAt ..
paSun hatvA taTA tvAM mAM yo'rccayenmAMsaSo-
RitEH .
[Page3-406-b+ 52]
tAvattannarake vAso yAvaccandradivAkarO ..
nirvvahniBasmatulyaM tat bahudravyeRa yat kftam .
yasmin yajYe praBo SamBo ! jIvahatyA Baved
Druvam ..
yajYamAraBya cet SakraH kuryyAdvE paSuGAtanam .
sa tadADogatiM gacCeditarezAYca kA kaTA ..
AvayoH pUjanaM mohAdye kuryyurmAMsaSoRitEH .
patanti kumBIpAke te Bavanti paSavaH punaH ..
PalakAmAstu vedoktEH paSorAlaBanaM maKe .
punastattat PalaM BuktvA ye kurvvanti patantyaDaH ..
svargakAmo'SvameDaM yaH karoti nigamAjYayA .
tadBogAnte patedBUyaH sa janmAni BavArRave ..
ye hatAH paSavo lokEriha svArTezu kovidEH .
te paratra tu tAn hanyustaTA Kaqgena SaNkara ! ..
AtmaputtrakalatrAdisusampattikulecCayA .
yo durAtmA paSUn hanyAdAtmAdIn GAtayet
sa tu ..
jAnanti no vedapurARatattvaM
ye karmmaWAH paRqitamAnayuktAH .
lokADamAste narake patanti
kurvvanti mUrKAH paSuGAtanaYcet ..
ye'jYAnino mandaDiyo'kftArTA
Bave paSuM Gnanti na DarmmaSAstram .
jAnanti nAkaM narakaM na muktiM
gacCanti GoraM narakaM narAste ..
SudDA akArzRA na vidanti SAktA
na DarmmamArgaM paramATatattvam .
pApaM na puRyaM paSuGAtakA ye
pUyodavAso BavatIha tezAm ..
jIvAnukampAM na vidanti mUQA
BrAntASca ye'satpaTino na Darmmam .
smArttA Bava prARivaDaM na kuryyu-
ste yAnti marttyAH Kalu rOravAKyam ..
tatastu Kalu jantUnAM GAtanaM no karizyati .
SudDAtmA DarmmavAn jYAnI prARAnte neva mAnavaH ..
yadIcCedAtmanaH kzemaM tyaktvA jYAnaM tadA naraH .
tjIvAn kAnapi no hanyAt saNkawApanna eva cet ..
sampattO ca vipattO vA paralokecCukaH pumAn .
kadAcit prARino hatyAM na kuryyAttattvavit
suDIH ..
mAnavo yaH paratraha tarttumicCet sadASiva ! .
sarvvavizRumayatvena na kuryyAt prARinAM vaDam ..
vaDAdrakzati yo martyo jIvAn tattvajYaDarmmavit .
kiM puRyaM tasya vakzye'haM brahmARqaM sa tu rakzati ..
yo rakzet GAtanAt SamBo ! jIvamAtraM dayA-
paraH .
kfzRapriyatamo nityaM sarvvarakzAM karoti saH ..
ekasmin rakzite jIve trElokyaM tena rakzitam ..
baDAt SaNkara ! vE yena tasmAdrakzenna GAtayet ..”
taTA, --
“paSuhiMsA viDiryatra purARe nigame taTA .
ukto rajastamoByAM sa kevalaM tamasApi vA ..
[Page3-406-c+ 52]
narakasvargasevArTaM saMsArAya pravarttitaH .
yatastatkarmmaBogena gamanAgamanaM Bavet ..
satyena sAttvatagranTe sa viDirnEva SaNkara ! .
pravfttito nivfttistu yatrApi sAttvikI kriyA .
evaM nAnAviDaM karmma paSorAlaBanAdikam .
kAmASayaH PalAkANkzI kftvAjYAnena mAnavaH ..
paScAjjYAnAsinA cCittvA BrAntyASAM tAmasIM
sadA .
yamaBItiharaM BaktyA yadi govindamASrayet ..”
iti pAdmottaraKaRqe . 104 . 105 . aDyAyO ..
<LEND>
