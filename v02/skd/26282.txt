<L>26282<pc>3-630-a<k1>manmaTaH<k2>manmaTaH
manmaTaH¦, puM, (mano maTnAti vikarotIti . manT +
pacAdyac . pfzodarAditvAt sADuH . asya
nAmaniruktiryaTA, brahmavEvartte . 1 . 4 . 7 .
“mano maTnAti sarvvezAM paYcabARena kAminAm .
tannAma manmaTastena pravadanti manIziRaH ..”)
kAmadevaH . (yaTA, nEzaDacarite . 8 . 29 .
“na manmaTastvaM sa hi nAstimUrttiH ..”)
kapitTavfkzaH . ityamaraH . 1 . 4 . 21 .. kAma-
cintA . iti medinI . Te, 22 .. * .. kAma-
devasyotpattiryaTA, --
[Page3-630-b+ 52]
“evaM cintayatastasya brahmaRo munisattamAH .
manasaH puruzo valgurAvirBUto viniHsftaH ..
kAYcanIcUrRapItABaH pInonnatasunAsikaH .
suvfttorukawIjaNGo nIlAvallitakeSakaH ..
lagnaBrUyugalo lolaH pUrRacandraniBAnanaH .
kapAwavistIrRahfdi romarAjIvirAjitaH ..
SuBramAtaNgakaravatpInanistalabAhukaH .
AraktapARinayanamuKapAdakarodBavaH ..
kzIRamaDyaScArudantaH pramattagajakanDaraH .
praPullapadmapatrAkzaH keSaraGrARatarpaRaH ..
kambugrIvo mInaketuH prAMSurmakaravAhanaH .
paYcapuzpAyuDo yogI puzpakodaRqamaRqitaH ..
kAntaH kawAkzapAtena BrAmayannayanadvayam .
suganDimArutABrAntaM SfNgArarasasevitam ..
vIkzya taM tAdfSaM dakzapramuKA mAnasASca te .
marIcyAdyA daSa tato vismayAvizwacetasaH ..
OtsukyaM paramaM jagmurApurvvEkArikaM manaH .
sa cApi veDasaM vIkzya srazwAraM jagatAM patim .
praRamya puruzaH prAha vinayAnatakanDaraH ..
SrIpuruza uvAca .
kiM karizyAmyahaM karmma brahmaMstatra niyojaya .
mAnAyye puruzo yasmAducite SoBite viDe ..
aBiDAnaYca yadyogyaM sTAnaM patnI ca yA mama .
tanme kuruvva lokeSa ! srazwA tvaM jagatAM yataH ..
mArkaRqeya uvAca .
evaM tasya vacaH SrutvA puruzasya mahAtmanaH .
kzaRaM na kiYcit provAca svasfzwAvapi vismitaH ..
tato manaH susaMyamya samyagutsfjya vismayam .
uvAca puruzaM brahmA tatkarmmoddeSamAvahan ..
brahmovAca .
anena cArurUpeRa puzpabARESca paYcaBiH .
mohayan puruzAMstrIMSca kuru sfzwiM sanAtanIm ..
na devA na ca ganDarvvA na kinnaramahoragAH .
nAsurA na ca dEtyA vA na vidyADararAkzasAH ..
na yakzA na piSAcASca na BUtA na vinAyakAH .
na guhyakA na sidDASca na manuzyA na pakziRaH ..
paSavo na mfgAH kIwAH pataNgA jalajASca ye .
na te sarvve Bavizyanti na lakzyA ye Sarasya te ..
ahaM vA vAsudevo vA sTARurvA puruzottama ! .
BavizyAmastava vaSe kimanyEH prARaDAriBiH ..
pracCannarUpI jantUnAM praviSan hfdaye sadA .
suKahetuH svayaM BUtvA kuru sfzwiM sanAtanIm ..
tvatpuzpabARasya sadA muKyaM lakzyaM mano'stu ca .
sarvvezAM prARinAM nityaM madamodakaro BavAn ..
iti te karmma kaTitaM sfzwiprAvarttakaM punaH .
nAmAni ca gadizyAmi yatte yogyaM Bavi-
zyati ..
mArkaRqeya uvAca .
ityuktvATa suraSrezWo mAnasAnAM muKAni ca .
Alokya cAsane padme sUpavizwo'Bavat kzaRAt ..”
iti kAlikApurARe kAmaprAdurBAvo nAma 1
aDyAyaH ..
[Page3-630-c+ 52]
mArkaRqeya uvAca .
“tataste munayaH sarvve tadaBiprAyavedinaH .
cakrustaducitaM nAma marIcyatrimuKAstadA ..
muKAvalokanAdeva jYAtvA vfttAntamanyataH .
dakzAdayaSca srazwAraH sTAnaM patnIYca te daduH ..
tato niScitya nAmAni marIcipramuKA dbijAH .
UcuH saNgatametasmE puruzAya dbijottamAH ..
fzaya UcuH .
yasmAt pramaTya cetastvaM jAto'smAkaM taTA viDeH .
tasmAnmanmaTanAnmA tvaM loke geyo Bavizyasi ..
jagatsu kAmarUpastvaM tvatsamo na hi vidyate .
atastvaM kAmanAmnApi KyAto Bava manoBava ! ..
madanAnmadanAKyastvaM SamBordarpAt sadarpakaH .
taTA kandarpanAmnApi loke KyAto Bavizyasi ..
tvadASugAnAM yadbIryyaM tadvIryyaM na Bavizyati .
vEzRavAnAYca rOdrARAM brahmAstrARAYca tAdfSam ..
svargo martyaSca pAtAlaM brahmalokaH sanAtanaH .
avasTAnAni sarvvARi sarvvavyApI BavAn yataH ..
kiMvA cApi viSezeRa sAmAnye nAsti te samaH .
yatra yatra Bavet prARI SAdbalAstaravo'TavA ..
tatra tatra tava sTAnamastvAbrahmasadodayam .
dakzo'yaM BavataH patnIM svayaM dAsyati SoBa-
nAm ..”
iti kAlikApurARe 2 aDyAyaH ..
<LEND>
