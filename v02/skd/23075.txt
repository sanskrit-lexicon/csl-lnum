<L>23075<pc>3-287-c<k1>prayAgaH<k2>prayAgaH
prayAgaH¦, puM, (prakfzwo yAgo yatra . yatra yajYaH prakarzeRa
BavatItyarTaH .) tIrTaBedaH . (prakfzwo yAgaH .)
yajYaH . (prakfzwA yAgAH yajYA yasya yasmAdbA .)
indraH . aSvaH . iti medinI . ge, 41 .. * ..
aTa prayAgamAhAtmyam .
“tato gacCeta DarmmajYa ! prayAgamfzisammatam .
yatra brahmAdayo devA diSaSca sadigISvarAH ..
lokapAlASca sidDASca niratAH pitarastaTA .
sanatkumArapramuKAstaTEva ca maharzayaH ..
taTA nAgAH suparRASca sidDASca kratavastaTA .
ganDarvvApsarasaScEva saritaH sAgarAstaTA ..
hariSca BagavAnAste prajApatiBirAvftaH .
tatra trIRyagnikuRqAni tayormaDye tu jAhravI ..
prayAgAt samatikrAntA sarvvatIrTapuraskftA .
tapanasya sutA tatra trizu lokezu viSrutA ..
yamunA gaNgayA sArdDaM saNgatA lokaBAvinI .
gaNgAyamunayormmaDye pfTivyA jaGanaM smftam ..
prayAgaM jaGanasyAntamupasTamfzayo viduH .
prayAgaM sapratizWAnaM kambalASvatarAbuBO ..
tIrTaM BogavatI cEva vedI proktA prajApateH ! .
tatra vedASca yajYASca mUrttimanto mahAmate !
prajApatimupAsante fzayaSca mahAvratAH .
yajante kratuBirddevAstaTA cakraDarAH sadA ..
tataH puRyatamaM nAsti trizu lokezu sUtaja ! .
prayAgaM sarvvatIrTeByaH pravadantyaDikaM dvijAH ..
SravaRAt tasya tIrTasya nAmasaNkIrttanAdapi .
mfttikAlaBanAdvApi sarvvapApEH pramucyate ..
tatrABizekaM yaH kuryyAt saNgame saMSitavrataH .
puRyaM sa mahadApnoti rAjasUyASvameDayoH ..
ezA yajanaBUmirhi devAnAmapi satakftA .
dattaM tatra svalpamapi mahadBavati sUtaja ! ..
na vedavacanAttAta ! na lokavacanAdapi .
matirutkramaRaM yAti prayAgamaraRaM prati ..
[Page3-288-a+ 52]
daSatIrTasahasrARi zazwikowyastaTAparAH .
tezAM sAnniDyamatrEva kIrttitaM sUtanandana ! ..
yat puRyaM trizu lokezu vedavidyAsu yat Palam .
snAtamAtrasya tat puRyaM gaNgAyamunasaNgame ..”
iti pAdme BUmiKaRqe 127 aDyAyaH .. * ..
api ca .
“puttrakAmaH prayAge hi srAyAt puRye sitAsite ..
DanakAmaH purA SakraH snAto hyatra dbijottama ! ..
Danadasya niDIn sarvvAn tasmAjjahAra mAyayA .
nArAyaRo nareREva varzARAmayutaM purA ..
anAhAraH prayAge'smin kftavAn puRyamuttamam .
sidDiYca sADakA yAnti prayAge'smin dvijo-
ttama ! ..”
iti pAdmottaraKaRqe 23 aDyAyaH .. * ..
api tta .
yuDizWira uvAca .
“Bagavan ! SrotumicCAmi prayAgagamanaM Palam .
mftAnAM kA gatistatra snAtAnAmapi kiM Palam ..
ye vasanti prayAge tu brUhi tezAntu kiM Palam .
BavatA viditaM hyetat tanme brUhi namo'stu te ..
mArkaRqeya uvAca .
kaTayizyAmi te vatsa ! yA cezwA yacca tat
Palam .
pfzwvA maharziBiH samyak kaTyamAnaM mayA Srutam ..
yatra snAtvA divaM yAnti ye mftAste'punarBavAH .
yatra brahmAdayo devA rakzAM kurvvanti saNgatAH ..
bahUnyanyAni tIrTAni sarvvapApaharARi ca .
kaTituM neha Saknomi bahuvarzaSatErapi ..
saMkzepeRa pravakzyAmi prayAgasyeha kIrttanam .
zazwirDanvisahasrARi yakzA rakzanti jAhnavIm ..
yamunAM rakzati sadA savitA saptivAhanaH .
prayAgantu viSezeRa svayaM rakzati vAsavaH ..
maRqalaM rakzati hariH sarvvadevESca sammitam .
nyagroDaM rakzate nityaM SUlapARirmaheSvaraH ..
sTAnaM rakzanti vE devAH sarvve pApaharaM SuBam .
svakarmmaRAvftA lokA nEva gacCanti tatpadam ..
svalpamalpataraM pApaM yadA tasya narADipa ! .
prayAgaM smaramARasya sarvvamAyAti saMkzayam ..
darSanAttasya tIrTasya nAmasaMkIrttanAdapi .
mfttikAlaBanAdvApi naraH pApAt pramucyate ..
paYcakuRqAni rAjendra ! yezAM maDye tu jAhnavI .
prayAgaM viSataH puMsaH pApaM naSyati tatkzaRAt ..
yojanAnAM sahasrezu gaNgAM yaH smarate naraH .
api duzkftakarmmAsO laBate paramAM gatim ..
kIrttanAmmucyate pApAt dfzwvA BadrARi paSyati ..
vyADito yadi vA hInaH krudDo vApi BavennaraH .
gaNgAyamunamAsAdya tyajet prARAn prayatnataH ..
dIptakAYcanavarRABErvimAnErBAnuvarRiBiH .
IpsitAn laBate kAmAn vadanti munipuNgavAH ..
sarvvaratnamayErddivyErnAnADvajasamAkulEH .
varANganAsamAkIrRErmodante SuBalakzaREH ..
gItavAditranirGozEH prasuptaH pratibuDyate .
[Page3-288-b+ 52]
yAvanna smarate janma tAvat svarge mahIyate ..
tasmAt svargAt pariBrazwaH kzIRakarmmA narottamaH .
hiraRyaratnasaMpUrRe samfdDe jAyate kule ..
tadeva smarate tIrTaM smaraRAttatra gacCati .
deSasTo yadi vAraRye videSe yadi vA gfhe ..
prayAgaM smaramARastu yastu prARAn parityajet .
brahmalokamavApnoti vadanti munipuNgavAH ..
sarvvakAmaPalA vfkzA mahI yatra hiraRmayI .
fzayo munayaH sidDAstatra loke sa gacCati ..
strIsahasrAkule ramye mandAkinyAstawe SuBe .
modate muniBiH sArdDaM svakfteneha karmmaRA ..
sidDacAraRaganDarvvEH pUjyate divi dEvatEH .
aTa svargAt pariBrazwo jambudvIpapatirBavet ..
ataH SuBAni karmmARi cintyamAnaH punaH punaH .
guRavAn vittasampanno BavatIha na saMSayaH ..
karmmaRA manasA vAcA satyaDarmmapratizWitaH ..
gaNgAyamunayormaDye yastu grAmaM prayacCati .
suvarRamaRimuktAM vA taTEvAnyat pratigraham ..
svakAryye pitfkAryye vA devatAByarccane'pi vA .
nizPalaM tasya tattIrTaM yAvat tadDanamaSnute ..
atastIrTe na gfhRIyAt puRyezvAyatanezu ca ..
kapilAM pAwalABAntu yastu GenuM prayacCati .
yAvadromARi tasyA vE santi gAtrezu sattama ! .
tAvadvarzasahasrARi rudraloke mahIyate ..”
iti kOrmme prayAgamAhAtmye 33 aDyAyaH .. * ..
tatra muRqanaviDiryaTA, --
“gaNgAyAM BAskarakzetre mAtApitrorgurO mfte .
ADAne somapAne ca vapanaM saptasu smftam ..”
iti smftisamuccayaliKitavacanaM prayAgAvacCinna-
gaNgAyAM viDAyakam . BAskarakzetraM prayAgaH .
api ca . prayAgamaDikftya .
“keSAnAM yAvatI saMKyA CinnAnAM jAhravIjale .
tAvadvarzasahasrARi svargaloke mahIyate ..”
prayAge strIRAmapi muRqanaM na tu keSAnAM dvyaNgula-
cCedanamAtram . yaTA, --
“keSamUlamupASritya sarvvapApAni dehinAm .
tizWanti tIrTasnAnena tasmAttAnyatra vApayet ..”
prayAge muRqanAkaraRe dozo'pi .
“gaNgAyAM BAskarakzetre muRqanaM yo na kArayet .
sa kowikulasaMyukta AkalpaM rOrave vaset ..”
iti prAyaScittatattvam ..
<LEND>
