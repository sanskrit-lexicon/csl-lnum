<L>33133<pc>4-424-c<k1>vilvaH<k2>vilvaH
vi(bi)lvaH¦, puM, (vila Bedane + ulvAdayaSceti sADuH .)
PalavfkzaviSezaH . velgACa iti BAzA ..
tatparyyAyaH . SARqilyaH 2 SElUzaH 3 mAlUraH 4
SrIPalaH 5 . ityamaraH .. mahAkapitTaH 6 goha-
rItakI 7 pUtivAtaH 8 atimaNgalyaH 9
mahAPalaH 10 . iti ratnamAlA .. SalyaH 11
hfdyaganDaH 12 SAlAwuH 13 karkkawAhvaH 14
SElapatraH 15 SivezwaH 16 patraSrezWaH 17
tripatraH 18 ganDapatraH 19 lakzmIPalaH 20 ganDa-
PalaH 21 durAruhaH 22 triSAKapatraH 23
triSiKaH 24 SivadrumaH 25 sadAPalaH 26
satyaPalaH 27 suBUtikaH 28 samIrasAraH 29 .
asya PalaguRAH . maDuratvam . hfdyatvam .
kazAyatvam . gurutvam . pittakaPajvarAtisAra-
nASitvam . rucikAritvam . dIpanatvaYca .
asya mUlaguRAH . tridozaGnatvam . maDuratvam .
laGutvam . vAntinASitvaYca .. asya komalaPala-
guRAH . snigDatvam . gurutvam . saMgrAhitvam .
[Page4-425-a+ 52]
dIpanatvaYca .. asya pakvaPalaguRAH . maDuratvam .
gurutvam . kawutvam . tiktatvam . kazAyatvam .
uzRatvam . saMgrAhitvam . tridozanASitvaYca .
iti rAjanirGaRwaH .. * .. api ca .
“SrIPalastuvarastikto grAhI rUkzo'gnipittakft .
bAlaH Slezmaharo balyo laGuruzRaSca pAcanaH ..”
iti BAvaprakASaH .. * ..
kiYca .
“vilvaM bAlaM kazAyozRaM pAcanaM vahnidIpanam .
saMgrAhi tiktakawukaM tIkzRaM vAtakaPApaham .
pakvaM suganDi maDuraM durjjaraM grAhi dozalam ..
Palezu paripakvezu yo guRaH samudAhftaH .
vilvAdanyatra sa jYeyo vilvamAmaM guRottaram ..
kaPavAtAmapittaGnI grAhiRI vilvapezikA ..”
iti rAjavallaBaH ..
anyacca .
“kAYjike saMsTitaM vilvamagnisandIpanaM param ..”
iti vEdyakam .. * ..
vilvotpattyAdiryaTA, --
“vilvAdipAlanaM kuryyAt SuBaM BayadamanyaTA .
SrIvfkzAn ropayet paYca yadi svargAnna hIyate ..
Bfgo lakzmISca yA DenurgorUpA sA gatA
mahIm .
tadgomayaBavo vilvaH SrISca tasmAdajAyata ..
nirAkftiM patiM dfzwvA kroDena mahatA tataH .
SaptA sA umayA devI sarvvaBogyA BavADame ..
tataH saMpraRatA BAnA mAmEvaM Bavatu priye .
priyatvaM sarvvalokeSi surAsuranamaskftA ..
mAtA tvaM sarvvalokAnAmabalAnAM viSezataH .
evamAtmavaSAM kftvA SApamokzamayAcata ..
varaM dadO ca sA kAmaM SApamokzapradaM nfpa .
kzIrAbDO tvaM BfgANkena saha goBirDanena ca ..
vasasva maTane yAvat tato vizRumavApsyasi .
patiM tvaM sarvvalokAnAM pUjyaM SrezWaM mahAbalam ..
tasya vakzaHsTitA Badre duzwA tvaM vicarizyasi .
lokaBogyA ca BUtitvAdantyajezu nfpezu ca ..
na jAtirUpaSOryyAdi na veSma na SuBA matiH .
Bavizyati yadA ceha caYcalA jalabinduvat ..
vilvavfkzaH priyaH SamBostava yonirBavizyati .
sarvvapuzpottamaSrezWo devAhAro manoramaH .. * ..
acCedyaH sarvvalokAnAM CedAnnASaH sadA nfRAm .
ye ca pApA durAcArAH SrItaroSCedakAriRaH .
te tvavIcyAdinarake pAtyante brahmaRo dinam ..
suduHKitA Bavizyanti narA duzkulinaH sadA .
tatra deSe BayaM nityaM ciraM rAjA na jIvati .
na ca dravyapatiH kaScidvilvavfkzasya CedakaH ..
kriyate yatra vicCedaH sapuzpaPalinastaroH .
anAvfzwiBayaM GoraM tasmin deSe prajAyate ..”
iti vahnipurARe vAmanaprAdurBAvanAmADyAyaH .. *
matAntare tasyotpattiryaTA, --
Siva uvAca .
“mAtaH samudratanaye mA mA cCinDi stanaM param .
[Page4-425-b+ 52]
yaste cCinnastano vAmo jAyatAM punareva saH .
jYAtA te paramA BaktiH pUrRastena manoraTaH ..
yaSca cCinnastano datto malliNgopari te SuBe .
so'stu vfkzaH kzitO puRyo nAmnA SrIPala
ityuta ..
mUrttimAMstava vE BaktirvfkzaH SrIPalanAmakaH .
tvatkIrttaye kzitAvAstAM yAvaccandradivAkarO ..
sa tarurmmama vE lakzmi paramaH supriyo Bavet .
tatpatreREva me pUjA Bavizyati na cAnyaTA ..
svarRamuktAprabAlAdi puzpARyanyAni ca Druvam .
SrIPala cCadaleSasya kalAM nArhanti kowikAm ..
yaTA me SrIPalataruryaTA gaNgAjalaM mama .
taTA priyatamaM lakzmi tripatraH SrIPalacCadaH ..
ityuktaH sa taTetyuktvA maheSo'ntarddaDe saKi .
kapAlamocanakzetre vfkzaH SrIPalakorjjitaH ..”
iti bfhadDarmmapurARe 10 aDyAyaH .. * ..
tasya gomayodBavatvaM yaTA, --
“yajYAnAM ceha saMBUtyE yaTA hariharasya ca .
gomayo rocanA kzIraM mUtraM daDi GftaM gavAm ..
zaqaNgAni pavitrARi taTA sidDikarARi ca .
utTito vilvavfkzastu gomayAnmunisattama .
tatrAsO vasate lakzmIH SrIvfkzastena cocyate ..”
iti vahnipurARe vEzRavaDarmme SudDivratanAmA-
DyAyaH .. * ..
devyuvAca .
“vESAKaSuklapakzasya tftIyAyAM saKi tvayam .
jAto vE SrIPalatarurmmAhAtmyaM tasya kaTyate ..
jAte tu SrIPalatarO devAH sarvve savAsavAH .
brahmA nArAyaRaScApi devapatnyaH samAgatAH ..
dadfSuH snigDaviwapaM tripatrErmfdulEryutam .
dIpyamAnaM tejasEva SivarUpaM Sivapradam ..
praRemuH sizicustatra vAsaYcakruH suKAnvitAH .
tadrakzaRAya BagavAnuvAca vizRuravyayaH ..
vizRuruvAca .
ayaM nAmnA vilva iti mAlUraH SrIPalastaTA .
SARqilyaScATa SElUzaH SivaH puRyaH SivapriyaH ..
devAvAsastIrTapadaH pApaGnaH komalacCadaH .
jayo vijayanAmA ca vizRustrinayano varaH ..
DUmrAkzaH SuklavarRaSca saMyamI SrAdDadevakaH .
ityekaviMSatiM nAmnAM daDAtveza tarUttamaH .. * ..
DanuHSataYcAsya mUlAt KaYcAgrAttIrTamuvyate .
aDo BUmestaTA tIrTamatastIrTatrayaM saKi ..
UrdDvapatraM haro jYeyaH patraM vAmaM viDiH svayam .
ahaM dakziRapatraYca tripatradalamityuta ..
asya cCAyAYca patraYca laNGayenna padA spfSet .
harate laNGanAdAyuH padA sparSAt SriyaM haret ..
padmapuzpasahasrasya PalapatrasamApi ca .
darSane praRatO sparSe sTAnasammArjjane taTA .
pUjane cayane dAne kramAnmantrAnudIrayet ..
vilvavfkza mahABAga maheSasya sadA priyaH .
SivadarSanakajyotiH prasIdAbDisutAstana ..
nara etena matreRa praPullAkzaH prage SuBam .
[Page4-425-c+ 52]
prapaSyet sa SivaM paSyet praRamettadanantaram ..
o~ namo vilvatarave sadA SaNkararUpiRe .
saPalAni mamANgAni kuruzva Sivaharzada ..
mantreRAnena mAlUramazwANgEH praRamet kftI .
sa vEzRavo mato BaktaH sa me priyataraH paraH ..
SivapUjaka mAlUra priyasparSa mahAtaro .
spuSAmi tvAM mahApApasaYcayAn me praRASaya ..
devavfkzavaraSrezWa sTAnante sumanoharam .
krIqantyAgatya vibuDA mArjjaye tat prasIda me ..
mantreRAnena vilvasya daSahastasTalaM mfjet .
sagomayajalEH prAtaHsamaye sa tu vEzRavaH ..
o~ drumAya SrIPalAya namo daSaBirakzarEH .
mantreRa pUjayedvilvaM japecCaktikramAttaTA ..
puRyavfkza mahABAga mAlUra SrIPala praBo .
maheSapUjanArTAya tatpatrARi cinomyaham ..
mantreRAnena cinuyAdvilvapatrARi BaktitaH .
pakzAntadvAdaSIsAyaM maDyAhnaBinnakAlataH ..
SAKABaNgo na karttavyo nEvArohettaTA tarum .
varamAruhya cinuyAnna SAKABaYjanaM kvacit ..
KaRqitESca SivaH pUjyaH patrEranyESca KaRqitEH .
zaRmAsAnantaraM vilvapatraM paryyuzitaM Baveta ..
pUjyA etena vE devAH sUryyalambodarO vinA .
vilvavfkzavanaM yatra sA tu vArARasI purI ..
paYca vilvadrumA yatra tatra tizWet svayaM hariH .
sapta vilvadrumA yatra tatra durgAyuto haraH ..
eko vilvataruryatra tatra SamBurmmayA saha .
vilvavfkzA yatra daSa tatra SamBurgaREH saha ..
etAnyuktAni tIrTAni devAH sarvve marudgaREH
yatra vAwyAM gfhasTasya koRa ISAnanAmake .
jAyate SrIPalatarurna tatra vipadaH kvacit ..
pUrvvasyAM suKadaH sa syAddakziRe yamaBItihA .
paScime ca prajAdAyI vfkzo vilva udAhftaH .
SmaSAne ca nadItIre prAntare vA vanAntare .
vilvavfkzatalaM proktaM sidDapIWasTalaM suDIH ..
na maDyaprANgaRe vfkzaM sTApayet SrIPalAKyakam .
dEvAdyadi prajAyeta tadA Sivavadarccayet ..
cEtrAdicaturo mAsAn SamBave paramAtmane .
dattaM syAdvilvapatrEkaM lakzaDenusamaM surAH ..
maDyAhnakAle ye martyA vilvaM kuryyuH pradakziRam .
tEH sumerurgirivaraH kfta eva pradakziRam ..
na cCindyAt SrIPalataru na dahet kAzWameva ca .
vinA brAhmaRayajYArTaM patito vilvavikrayI ..
pakvavilvasamudGfzwaM yo Date mUrdDni mAnavaH .
yamADikAro nAtra syAt hftaH pApopapAtakEH ..
vilvapatraM PalaM bIjaM BUmO patitamISvaraH .
svayaM gfhRAti SirasA vEyarTyaBayaSaNkitaH ..
cEtrAdicaturo mAsAn siYcedvilvataru kftI .
yaTA snigDo BavedvfkzastaTA tatpitaro'pi ca .
cEtrAdicaturo mAsAn sadA Bramati SaNkaraH .
navInavilvapatrArTI BuktimuktipradAyakaH ..
haridrAnagare yatra vEdyanATo maheSvaraH .
tatrAkzayo vilvavfkzaH svarRavfkza udAhftaH ..
[Page4-426-a+ 52]
kAmarUpe kAmataruH kASyAmuktastaTAdimaH .
kAYcIpure puraH proktaH SrIPalo'kzayapuRyadaH .
te'pi tIrTaviSezAH syustIrTezvapi sadAtulAH ..
devyuvAca .
etasminneva kAle tu SamBurAgatya vE saKi .
brahmaRA vizRunA patrEH pUjitaH SrIPalEraBUt ..
tataH sarvve yaTAsTAnaM jagmurnArAyaRAdayaH .
kaTito'yaM mayA saKyO vilvavfkzastarUttamaH ..
ayaM vAM saMproktaH SivatarukaTApuRyanicayaH
pavitraH SrotavyaH SravaRaramaRIyaH Kalu satAm .
Sive vizRO BedApaharaRa udAraH sumanasAM
susevyaH saMpAvyaH praBavati SivasyApi nikawaH ..”
iti ca bfhadDarmmapurARe vilvavfkzamAhAtmyam
11 aDyAyaH .. * .. tantramate tasyotpattiryaTA, --
devyuvAca .
“kaTaM sA vizRuvanitA vilvavfkzo baBUva ha .
jyotIrUpaM madaMSaM prArTitA brahmAdiBiH sadA ..
tatra me'nugrahAdvARI sarvvezAM priyatAM gatA .
vizRoratipriyA nityaM sABUt sarasvatI sadA ..
tAdfk prItirna lakzmyAYca jAyate keSavasya ca .
iticintAparA lakzmIryayO SrISElamandiram ..
prApya malliNgamekAntaM tapastepe'tidAruRam .
taTApi yadi nEvABUt kfpA me parameSvari ..
tadA sA vfkzarUpeRa sTitA liNgapriyA satI .
patrEH puzpEH PalEH svIyEH pUjayAmAsa santatam ..
kowivarzaM mahAdevi tato me'nugraho'Bavat .
tenEvAnugraheREva vizRorvakzaHsTitABavat ..
sadEva parameSAni vipravaSyA sadEva hi .
atastu kAraRAddevi tadrUpeRa haripriyA ..
sadEva pUjayenmAM sA madBaktA sAtulA Sive .
atastaM vfkzamASritya tizWAmi ca divAniSam ..
sarvvatIrTamayo devi sarvvadevamayaH sadA .
SrIvfkzaH parameSAni ataeva na saMSayaH .. * ..
tatPalEstatprasUnErvvA tatpatrEryaH prapUjayet .
tatkAzWacandanErvvApi sa me BaktaH sa me priyaH ..
tatkAzWacandanaM BAle yo DArayati samBramAt .
tattanuM SivabudDyA sA nameddevI mudAnvitA ..
atastaccandanaM devi na DArayati kaScana .
tatpatraM tatprasUnaM vA kadApi DArayennahi ..
vilvamUle maheSAni prARAMstyajati yo naraH .
rudradeho Bavet satyaM pApakowiyuto'pi san ..”
iti yoginItantre pUrvvaKaRqe 5 pawalaH .. * ..
api ca .
“vilvavfkzaM taTA devi BagavAn SaNkaraH svayam .
vilvavfkzatale sTitvA yadi prARAMstajet suDIH ..
tatkzaRAnmokzamApnoti kintasya tIrTakowiBiH .
yatra brahmAdayo devAstizWanti Saktihetave ..
vilvavfkzatale sTAnaM yadi vizWAdipUritam .
tadeva SANkaraM kzetraM sarvvatIrTamayaM sadA ..
sarvvapIWamayaM tattu sarvvadevamayaM sadA .
na tyajet SANkaraM kzetraM na ca gaNgAM tyajet
priye ..
[Page4-426-b+ 52]
samIpe sa ca cArvvaNgi vilvavfkzo yadi priye .
kASIpurasamaM tattu tatra prARAn tyajedyadi .
kintasya kowitIrTena kASIvAsena kiM priye ..”
iti puraScaraRarasollAse 10 pawalaH .. * ..
taddAnaviDiryaTA, --
“patraM vA yadi vA puzpaM PalaM nezwamaDomuKam .
yaTotpannaM taTA deyaM vilvapatrARyaDomuKam ..”
iti mAtfkAtantre 55 pawalaH ..
SrISiva uvAca .
“SfRu devi pravakzyAmi rahasyaM trijawAtmakam .
patraM brahmamayaM devi adButaM varavarRini ..
SrISElaSiKare jAtaH SrIPalaH SrIniketanaH .
vizRuprItikaraScEva mama prItikaraH sadA ..
brahmavizRuSivAH patre vfntaYca SaktirUpiRI .
vfntamUle tu vajraM syAt patre brahmapadaM priye ..
trijawApatrakEkena haraM vA harimarccayet .
kEvalyaM tasya tenEva SaktipUjA viSezataH ..
patraM puzpaM PalaM toyaM nEvedyaM DUpadIpakam .
dattvA yadyat PalaM prAptaM tasmAt kowiguRaM
Bavet ..
sarvvErarccanato devi trijawAmekamarpaRam .
kEvalyado hariScEva dAsye'haM tvAM svarUpatAm ..
tvayi kEvalyadaM jYAnaM DarmmakAmArTadaM priye .
vajrahInamidaM devi prApnuyAdvAYCitaM Palam ..
savajre mriyate nUnaM vajrAGAtena pArvvati .
tasmAcca sADakendreRa vajrahInaM pradApayet ..” * ..
vilvapatraGrARagrahaRAnantaragamanaPalam . yaTA,
“DrARaM gfhItvA yo gacCet sarvvasidDimavA-
pnuyAt .
UrdDvaM sudarSanaM rakzedaDaH pASupatastaTA .
puro mAheSvarI rakzet pfzWe ca SUlaDAriRI .
dakzapArSve ca SrInATo vAmapArSve prajApatiH .
candrasUryyO DftO CatramahaM pAdO karO sadA ..”
iti jYAnaBEravatantre SivapArvvatIsaMvAde 6
pawalaH .. (asya guRAH yaTA, --
“bAlaM vilvaPalaM grAhi dIpanampAcanaNkawu .
kazAyozRaM laGu snigDaM tiktaM vAtakaPApaham ..
pakvaM guru tridozaM syAddurjjaraM pUtimArutam .
vidAhi vizwamBakaraM maDuraM vahnimAndyakft ..
Palezu paripakvaM yadguRavattadudAhftam .
vilvAdanyatra vijYeyamAmantadDi guRADikam .
drAkzAvilvaSivAdInAM PalaM SuzkaM guRADi-
kam ..”
iti BAvaprakASasya pUrvvaKaRqe praTame BAge ..)
<LEND>
