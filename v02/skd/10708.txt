<L>10708<pc>2-315-a<k1>garBADAnaM<k2>garBADAnaM
garBADAnaM¦, klI, (garBa ADIyate'neneti . A +
DA + karaRe lyuw .) daSasaMskArAntargatapraTama-
saMskAraH . yaTA, --
“garBADAnamftO puMsaH savanaM spandanAt purA .
ftO ftukAle . sa ca kAlo yAjYavalkyenoktaH .
zoqaSattaniSAH strIRAM tAsu yugmAsu saMviSet .”
iti malamAsatattvam .. tatra kramaH . “ftusnAnAdUrdDaM
nizekadivase sAyaM sanDyAyAmatItAyAM patiH SuciH
suganDiH suveSaH mantreRa sUryyArDyaM dattvA pUrvvABi-
muKopavizwAyASca baDvA dakziRahastenopasTaM
[Page2-315-b+ 52]
spfSan mantraM japet tataH punarapi upasTaM spfSan
mantraM japet . tato BAryyAmupeyAt .” iti Bava-
devaBawwaH .. tadvihitanizidDanakzatrAdi yaTA, --
“jyezWA mUlA maGASlezA revatI kfttikASvinI .
uttarAtritayaM tyaktvA parvvavarjjaM vrajedftO ..”
parvvARyAha vizRupurARam .
“caturddaSyazwamI cEva amAvAsyATa pUrRimA .
parvvARyetAni rAjendra ! ravisaMkrAntireva ca ..”
SOnakaH .
“puMnakzatrARi cEtAni tizyo hastaH punarvvasuH .
aBijit prOzWapaccEvAnurAGAzAQaScASvayuk ..”
anyaSca .
“hasto mUlaM SravaRaH punarvvasurmfgaSirastaTA puzyaSca .
garBAGAnAdikAryyezu puMnAmAyaM gaRaH SuBadaH ..
rohiRyantakacitrAhiviSAKaSatavarjjite .
Be puMgrahAhe strISudDyA PalabanDanamizyate ..
puzyArkacandraSivamUlapunarvvasuH syA-
dAzAQayugmahariBAdrapadadbayaYca .
etAni puMsi kaTitAni SuBAni BAni
cAnyezu garBapatanAdiBayaYca Bezu ..
nandA BadrA Bavet puMsi strIzu pUrRA jayA smftA .
riktA napuMsake tvAhustasmAttAM parivarjjayet ..
strIRAmfturBavati zoqaSavAsarARi
tatrAditaH pariharecca niSAScatasraH .
yugmAsu rAtrizu narA vizamAsu nAryyaH
kuryyAnnizekamaTa tAsvapi parvvavarjjam ..
mUlarkzaM smftiduzwatvAdgarBADAnezu nezyate .
tasya puMsavanAdO tu puMsaMjYatve prayojanam ..
(matAntare tu caturTe'hani snAnAnantaraM nAryyaH
SuDyanti . yaTAha BaradbAjaH .
“praTame'hani cARqAlI dvitIye brahmaGAtinI .
tftIye rajakI proktA caturTe'hani SuDyati ..”
evaM DarmmaSAstre'pi . yaTA, --
“BarttuH spfsyA caturTe'hni snAnena strI rajasvalA .
paYcame'hani yogyA syAddEve pitrye ca karmmaRi ..”)
yaTA, yAjYavalkyaH .
“evaM gacCan striyaM kzAmAM maGAM mUlAYca varjja-
yet .
Sasta indO sakft puttraM lakzaRyaM janayet pumAn ..”
kzAmAM AhAralAcavAdinA kzIRAm . PalaYca .
“yugmAsu puttrA jAyante striyo'yugmAsu rAtrizu .
tasmAdyugmAsu puttrArTI saMviSedArttave striyam ..
pumAn puMso'Dike Sukre strI BavatyaDike striyAH .
(same'pumAn puMstriyO vA kzIRe'lpe ca viparyyayaH ..”
iti manuH . 3 . 48--49 ..)
evaYca .
“yugmAyAmapi rAtrO cet SoRitaM pracuraM yadA .
kanyA ca puMvadBavati SukrADikye pumAn Bavet ..
kanyEvAyugmarAtrO ca prADAnyaM samavAyinoH .
nimittakAraRAt kAlAt SukraSoRitayoryataH ..
pIqA rASO BOmadfzwe SaSANke
mAsaM mAsaM yozitAmArttavaM syAt .
[Page2-315-c+ 52]
tryaMSe SAntaM yacca raktaM javABaM
tadgarBArTaM vedanAganDahInam ..”
garBayogyarttunirUpaRam ..
“pApAsaMyutamaDyagezu dinakftlagnakzapAsvAmizu
taddyUnezu SuBojJitezu vikuje Cidre vipApe suKe .
sadyuktezu trikoRakaRwakaviDuzvAyatrizazWAnvite
pApe yugmaniSAsvagaRqasamaye puMSudDitaH saNgamaH ..
mUlamaGASvinInAmAdyaM jyezWAntyasarpARAmantyam .
caturTAMSaM gaRqapadaM tyaktvA zoqaSAhe ftO vrajet ..”
aSaktO tu BujabalaBIme .
“antyaM pOzRendrasarpARAmAdyaM pitraSvimUlagam .
gaRqaM daRqatrayaM KyAtaM sarvvakAryyezu kalpitam ..
pumAn viMSativarzaScet pUrRazoqaSavarzayA .
striyA saNgacCate garBASaye SudDe rajasyapi ..
apatyaM jAyate BadraM tayornyUne'DamaM smftam .
mAseSEHsitakujagururaviSanisOmyalagnapaSaSInEH .
kaluzEH pIqA garBasya pIqitEH paMtanamanyaTA puzwiH ..
kAluzyaM mAseSena pApagrahayogaSatrugfhasTiti-
nIcagfhayogopagrahayogAdi . mAseSajanmanakzatre
pApagrahayogaH pIqA yezAM janmarkzARi . 16 .
3 . 20 . 22 . 11 . 8 . 27 . 2 . 9 .
mAseSaSAntyAdO kfte na garBapIqA ..
aTa praSnAt puttrAdijYAnam .
“vivAhalagnaM vizamarkzasaMsTaH
sOro'pi puMjanmakaro vilagnAt .
stryAdigrahARAmavalokya vIryyaM
vAcyaH prasUtO puruzo'NganA vA ..”
iti jyotistattvam .. * ..
api ca . goBilaH .
“yadA ftumatI Bavati uparataSoRitA tadA
samBavakAlaH . ftuH prajAjananayogyakAlaH .
tannimittena nEmittikaM gamanaM kAryyaM akurvvataH
pratyavAyAnniyamaH . yaduktaM smfteH ..
“ftumatIntu yo BAryyAM sanniDO nopasarpati .
avApnoti sa mandAtmA BrURahatyAmftAvftO ..”
jyotize .
“jyezWA mUlA maGASlezA revatI kfttikASvinI .
uttarAtritayaM tyaktvA parvvavarjjaM vrajedftO ..”
vizRupurARam .
“caturddaSyazwamI cEva amAvasyATa pUrRimA .
parvvARyetAni rAjendra ! ravisaMkrAntireva ca ..”
yAjYavalkyaH .
“zoqaSarttuniSA strIRAM tAsu yugmAsu saMviSet .
atra zoqaSAho rAtrAtmakakAlasya sAvanatvAt
puMsavananAmakaraRayorapi sAvanagaRanAyA yukta-
tvAcca saMskAramAtre sAvanagaRanayA vyavahAraH ..
taTA ca yAjYavalkyaH .
“garBADAnamftO puMsaH savanaM spandanAt purA .
zazWe'zwame vA sImantaH prasave jAtakarmma ca ..
ahanyekAdaSe nAma caturTe mAsi nizkramaH .
zazWe'nnaprASanaM mAsi cUqA kAryyA yaTAkulam ..
evamenaH SamaM yAti bIjagarBasamudBavam ..”
[Page2-316-a+ 52]
caturTe spandate tataH iti vacanAt spandanAt pUrvvaM
tftIyamAsaH puMsavanakAlaH . atra caturTamAsasya
sOratve cAndratve vA nizekamAsasyApi taTAtve
tadAdyantadinanizeke sati aDikanyUnakAlayorgarBa-
spandanamaniyatamApadyeta sAvane tu niyatam .
tenAtra sAvanagaRanA yuktA yozidvyavahArasidDA
ca . ahanyekAdaSe nAma ityatrApi aSOca-
vyapagame nAmaDeyamiti vizRusUtrAt sUtakottara-
dinaparamekAdaSapadam .
“sUtakAdiparicCedo dinamAsAbdapAstaTA .
maDyamagrahaBuktiSca sAvanena prakIrttitAH ..”
iti sUryyasidDAntavacanena sUtakasya sAvanadina-
GawitatvAt taduttaradinasyApi taTAtvam . ato
dinamAsavarzagaRanA sAvaneneti . SuBASuBavive-
canantu sOreRa jyotiHSAstrAt . ataeva pitA-
mahaH .
“vivAhAdO smftaH sOro yajYAdO sAvano mataH .”
atra dvitIyAdiSabdAt saMskAraparigrahaH .
“garBADAne sadA grAhyA vArA BOmaravIjyakAH .”
goBilaH . dakziRena pARinA upasTamaBispfSet
vizRuryoniM kalpayatvetayA fcA . garBaM Dehi sinI
ca samApya fcO samBavataH .. kutsitadeSasya
savyena pARinA SOcadarSanAt tadvAraRAya
dakziReneti . upasTaM yoniM spfSet vizRuriti
mantreRa praTamaM tato garBaM Dehi sinIvAlItyAdi-
mantreRa ca . mantrAnte karmmAdisannipAta iti
nyAyAt pAWAnantaraM spaMrSaH . na tu Bavadeva-
BawwoktaM spfSan japatIti . fcO samApyEva
saMyogaM kurutaH na maDye vAmadevyajapaH . devalaH .
‘sakfcca saMskftA nArI sarvvagarBezu saMskftA .’
tena garBADAnapuMsavanasImantonnayanAni sakfdeva
karttavyAni . CandogapariSizwam .
“vivAhAdiH karmmagaRo ya ukto
garBADAnaM SuSruma yasya cAnte .
vivAhAdAvekamevAtra kuryyAt
SrAdDaM nAdO karmmaRaH karmmaRaH syAt ..”
vivAhAdigarBADAnAntakarmmasu ekameva SrAdDaM
na tu pratikarmmAdO ekenEva SrAdDena kftena sarvvARi
SrAdDavantIti . antaSabdo'trAvayavArTaH daSAntaH
pawa itivat . samIpArTatve upalakzaRaM syAt .
tataSca viSezaRopalakzaRasandehe viSezaRatvena
grahaRaM kAryyAnvitatvAt . yattu .
“nizekakAle some ca sImantonnayane taTA .
jYeyaM puMsavane cEva SrAdDaM karmmANgameva ca ..”
ityanena BavizyapurARena SrAdDaM karmmANgatvana
vihitaM tacCandogetaraparaM ataeva BavadevaBawwe-
nApi na liKitam . atra SrAdDottaragamane'pi
na dozaH . uktaBavizyapurARAt . nitye nAndI-
muKaSrAdDe kfte dArAdyavarjjanam . iti vacanAnta-
rAcca .” iti saMskAratattvam .. * .. (nizekAdanantaraM
yadayanmAsi miSritaSukraSoRitasya yadyadrUpaM
Bavati tadurkta yaTA, bfhajjAtake nizekADyAye .
[Page2-316-b+ 52]
“kalanaM kaWinaM hastAdyasTitvagromacetanAH .
aSanodvegasUtiSca mAsezvISAH kramAdamI ..
BfgvArejyArkacandrArkijYANgeSAbjadivAkarAH .
mAseSe pIqite garBarogaH puzwiSca sadbale ..”
asyArTaH . praTame mAsi kalanaM SukraSoRita-
miSraRarUpaM tatra aDipaH SukraH . dvitIye kaWinaM
miSritaSukraSoRitayoH kAWinyaM tatrADipatiH
kujaH . tftIye hastAdyutpattistatrADipo guruH .
caturTe asTyutpattistatrADipaH sUryyaH . paYcame
tvaca utpattistatreSaScandraH . zazWe romotpatti-
statrADipaH SaniH . saptame cEtanyaM tatrADipo
buDaH . azwame BojanaSaktistatra garBADAnalagna-
patiH svAmI . navame udvegastatrADISaScandraH .
daSame prasavastatrADISo divAkaraH . ADAna-
kAle uktagrahe pIqite tattulyamAse garBa-
pAtAdi . balavati ca tattanmAse garBapuzwiH ..
“UnazoqaSavarzAyAmaprAptaH paYcaviMSatim .
yadyADatte pumAn garBaM kukzisTaH sa vipadyate ..
jAto vA na ciraM jIvejjIvedvA durbbalendriyaH .
tasmAdatyantabAlAyAM garBADAnaM na kArayet ..
ativfdDAyAM dIrGarogiRyAM anyena vA vikA-
reRopasfzwAyAM garBADAnaM nEva kurvvIta . puru-
zasyApyevaMviDasya ta eva dozAH samBavanti ..”
iti suSrute SArIrasTAne daSame'DyAye ..)
<LEND>
