<L>9447<pc>2-229-b<k1>kzayaH<k2>kzayaH
kzayaH¦, puM, (kzi kzaye . “nandigrahipacAdiByaH” . 3 . 1 . 134 .
[Page2-229-c+ 52]
iti ac .) nItivedinAM trivargAntargatapraTama-
vargaH . sa tu rAjYAmazwavargasyApacayaH . yaTA, --
“kzayaH sTAnaYca vfdDiSca trivargo nItivedinAm” ..
ityamaraH 3 . 1 . 134 .. nItivedinAM nItiSAstra-
jYAnAM kzayAdiBistrivargaH anyezAntu DarmmakAmATaH
pUrvvamuktaH . azwavargasyApacayaH kzayaH . tasyEvopacayo
vfdDiH . tasya nopacayo nApyapacavaH sTAnam .
azwavargo yaTA, --
“fzirvvaRikpaTo durgaM setukuYjarabanDanam .
kanyAkarabalAdAnaM sEnyAnAYca niveSanam ..
azwavargaH smfto rAjYAM” . iti tawwIkAyAM BarataH ..
layaH . tatparyyAyaH . sambarttaH 2 pralayaH 3 kalpaH 4
kalpAntaH 5 .. apacayaH . tatparyyAyaH . kziyA 2 ..
nilayaH . tatparyyAyaH gfhaSabde drazwavyaH .. kASaroga-
viSezaH . tatparyyAyaH . yakzmA 2 SozaH 3 . itya-
maraH .. rAjayakzmA 4 rogarAjaH 5 gadAgraRIH 6
uzmA 7 atirogaH 8 rogADISaH 9 nfpAmayaH
10 . iti rAjanirGaRwaH ..
(lakzaRARi cikitsitaYca yaTA, --
“SfRuta guRagarizWA vyADiGoraM narARAM
Bavati rahitacezwo vAtulaH prARinAM vE .
ciranirayakaro'yaM prAkftEH karmmapAkE-
riha pariBavakArI mAnuzasya kzayo'yam ..
devAnAM prakaroti BaNgamaTavA BrURasya sampAtanaM
gopfTvIDaraviprabAlahananaYcAvAsaviDvaMsanam .
yo'yaM sTAnavinASanaYca kurute strIRAMvaDo yo nara-
stasyEtErgurukarmmaBiH kzayagado dehArTahArI mahAn ..
devAnAM damato DanaYca dahato BrURaprapAte'pi ca
devatvaM harato vizaYca dadata ArAmakaM niGnataH .
tenAsO niyamena samBavati vE nFRAYca tIvrA rujA
DAtUnAM kzayakAriRI ca manujasyAtmApahA dAruRA
kzayo daSaviDaScEva vijYAtavyo BizagvarEH ..
SrAntyA BArAdvizamaSayanErdIrGamArgAkramErvvA
BukterdozAdatiSayarateH sevanAdvE naraSca .
jvareRAtikrAnto vizamaSayanAt kUwanaparEH
jAtA rogA manujavapuzaH kzIRatAM saMnayanti .
rogAkrAnto vizamaSayanAttasya mandajvarAdvA .
SlezmA pittaM marudaTaSayanEryAtidehakzayaM vA .
rasaraktamAMsamedaScAsTimajjAni SukrataH ..
evaM daSaviDA jYeyAH kzayA nFRAM vapuHzu ca .
punaSca lakzaRantvezAM vakzyate SfRu sAmpratam .
atisvedAtiGarmmeRa cintASozaBayAdinA ..
vAtAdyEH sevitEScApi jAyate mArutakzayaH .
tena tandrANgadAhaSca pipAsArucivepaTuH ..
tamaH klamo BramaScEva Bavecca mArutakzaye .
tasmAdimAni sevyAni rasAni palalAni ca ..
rasonAdikakalkaYca sevayedvAtavardDanam .
pittakzaye'gnimAndyaYca jAyate'rucijAqyatA ..
kAsahfllAsaSoPaSca jAyate mandacezwatA .
svedAByaNgAnni pAnAni dIpanAni prayojayet ..
jANgalAni rasAnnAni sevayet pittakftkzaye .
vyAyAme ca vyavAye ca rUkzAnAhArasevanEH ..
[Page2-230-a+ 52]
santApakroDanEScApi jAyate kaPasaMkzayaH .
tenadAho'TavA pARquH Sozo niHSvasanaM BramaH ..
vinidratA kzut tfzRA ca strIsaNge nABinandati .
tasya SItAnnapAnAni kandaSAkAdikErasEH ..
AnUpErdaDidugDErvA sevanaM na samIhitam .
triBirdozEH kzayaM prAptEstadA hi maraRaM Druvam ..
tasya kriyA prayoktavyA sADAraRyA mahAmate ! ..
aTa DAtuH kzayaM vakzye hArIta ! SfRu sAmpratam .
rasaraktamAMsamedaH pratyekaM kzayalakzaRam ..
rasakzaye'tiSozaSca mamdAgnitvaYca vepaTuH .
Siroruk mandacezwatvaM jAyate ca klamo BramaH ..
raktakzaye kzayaH pARqu rmamdacezwo BavennaraH .
SvAsanizWIvanaM Sozo mandAgnitvaYca jAyate ..
mAMsakzaye'tikfSatA cezwanaYcANgaBaNgatA .
nidrAnASo'tinidrAsya visaMjYo laGuvikramaH ..
medaH kzaye mandabalo visaMjYatA
cANgasya BaNgo vamanaM parUzatA .
SvAsABikAso'rucitAgnimandatA
viSezakampo vapuzaSca SuzkatA ..
asTikzaye syAt atimandacezwatA
BandaYca vIryyaM Kalu medasaH kzaye .
visaMjYatA syAt kfSatA ca kampanaM
aNgasya BaNgo vamanaM parUzatA ..
SozaSca dehe sadanaYca SoPitA
vikampanaM SozarujA ca jAyate .
Bizagvarastat parivedalakzaRaM
majjakzaye kampanameva jAyate ..
BramaH klamaH syAdatimandacezwaH
SoPo niSAjAgaraRaYca tantrA ..
mandajvaraH Sozasamo manuzye
Sukrakzaye cAlpa vicezwitAni .
rUkzaM BramaH kampanaSozaroDaH
strIdvezitAdIni virUpatA ca ..
idAnIM saMpravakzyAmi BezajAni yaTAkramam .
snehanaM rUkzaRaYcEva taTA vimlApanaM hitam .
jANgalAni ca mAMsAni BojanAni ca sevayet ..
guqUcI SfNgaveraYca yavAnI kvaTitaM jalam .
maricEH kvaTitaM dugDaM pAne rAtrO praSasyate ..
rasAnAM tena vfdDiH syAt SIGraM tasmAdvimucyate ..
rasAnAM vfdDikaraRaM goDUmayavaSAliBiH .
kvaTitAni Bizak SrezwErjANgalAni viSezataH ..
GftadugDasitAkzOdramaricAni ca pippalI .
pAnaM SastaM manuzyARAM raktavfdDikaraM matam” ..
iti rasaraktavfdDikaram .. * ..
“AnUpAni ca DAnyAni laGunAmAni kalpayet .
kalyAMSca GftadugDAdIn sevayenmaDurARi ca ..
rasASca jANgalAni syuH sevanArTe Bizagvara ! .
sitopalAdikaM cUrRaM ajAkzIraM sakolakam ..
hitaM pAnaM kzaye cEva kalpamaprAtarASane” .
iti mAMsamedovfdDikaram .. * ..
“GftAni ca mupakvAni kzIrARi viviDAni ca .
candanAni ca drAkzAdi-cUrRAni ca Bizagvara ! ..
[Page2-230-b+ 52]
jANgalAni ca sarvvARi sevanIyAni puttraka ! .
amlAni maDurARIha sarvvARi ca prayojayet” ..
ityasTivfdDikaraRam .. * ..
“Sukrakzaye prapAkAni rasAni ca viSezataH .
navanItaM taTA kzIraM maDurARi ca sevayet ..
karkkawI mUlapayasA vidArI kandaSAlmalI .
sitAQyaYca hitaM pAnaM Sasyante BaDurARi ca” ..
iti SukrakzayavfdDikaraRam .. * ..
“balA vidArI laGupaYcamUlI
kzIradrumatvak ca tataH prayojyA .
punarnavA meGatugArajanyaH
saYjIvanIyErmaDukEH samAMSEH ..
akzapramARAni samAni tAni
sarvvARi cEtAnyapi cUrRayitvA .
vimiSrayet tatra kaRASatAni
yavAnnagoDUmayavAMSca pizwvA ..
tugAsamAMSA sitataRqulAnAM
peyaM tu SfNgAwakamiSritaYca .
prakIrRakArdDena viyojanIyaM
sarvvAMSakenApi sitA prayojyA ..
viBAvayeccAmalakIrasena
vAratrayaM gopayasA viBAvya .
tato'sya sarvvEH saha SarkarABi
rDftena cEvaM punareva BAvyam .
taM Bakzayet kzOdrayutaM palArdDa
jIrRe ca BojyaM kawukAmlavarjjyam ..
kzIraM GftaM vA sitaSarkarAM vA
yavAnnagoDUmakaSAliBakzAn .
jYAtvAgnipAkaM jaWare narasya
deyo viDijYEH kzayarogaSAntyE .
paTyakzaye SrAntacirAmitApa-
saMpIqitAnAYca taTASiro'rttO ..
“pittAturARAM ruDirakzayARAM
SramADvasaMpIqitakAmalAnAm .
SvAsAturARAM maDumehinAYca
kzIRendriyARAM balakAriSastam” ..
iti bAlAdi bUrRam .. * ..
“pippalI vardDamAnantu jvare jIrRe praSasyate .
mandAgnO pItamevATa gudaje vA taTA punaH” ..
iti pippalIvardDamAnam .. * ..
“dve pale mArkavaM DAtu sAkzakaYca punarnavA .
tugA pfkkA SAliparRI vAsakaYca durAlaBA ..
cUrRArdDena samaM yojyaM triganDaM maricAni ca .
tAlISaM magaDA cEva tadardDena SilodBavam ..
SilABedantadardDena sarvvaYcEkatra miSrayet .
samena tilacUrRantu SarkarABiH samAyutam ..
tena kzayo rAjayakzmA kAmalA ca vinaSyati .
apasmAraM jayatyASu balavIryyADiko Bavet ..
SAmyanti ca mahArogAH SukrAQyo jAyate naraH” ..
iti SilAjatucUrRam .. * ..
“balASvaddaMzwrA vfhatIdvayaYca
parRodvayaM gokzurakaM sTirA ca .
[Page2-230-c+ 52]
pawolanimbasya dalAni mustam
satrAyamARA sadurAlaBA ca ..
kftvA kazAyaYca padAvaSezaM
pUte tataScUrRamidaM prayuYjyAt .
drAkzA SaWI puzkaramUlaDAtrI
dugDaM samaM tAmalakIkazAyam ..
sarpiH prayaktaM navanItakaYca
sarpistadardDena viyojanIyam .
sidDaM GftaM pAnamaTEva vastO
nasye taTAByaYjanaBojane ca ..
sa pARqukASakzayakApalAnAm
rAjakzaye kzIRavalendriyARAm .
kzatezu SoPezu vraRezu SastaM
Siro'rttipArSvArttigudAmayaGnam” ..
iti balAdyaM Gftam .. * ..
“candanaM saralaM dAru pakzElA bAlakaM SaWI .
nalaSEleyakaM pfkkA padmakaM nAgakeSaram ..
kakkolakaM surAmAMsI SEleyaM dve harItakI .
reRukAtvak kuNkumaYca SArive dve niSAguru ..
valA drAkzA ca nalikA kazAyaM suparisrutam .
tElamastu taTA lAkzA rasena samaBAgikam ..
mandAgninA pacettElaM sidDaM pAne ca vastizu .
nasye cAByaYjane cEva yojayettadBizagvaraH ..
hanti pARqu kzayaM kAsaM grahaGnaM balavarRakft .
mandajvaramapasmArakuzWapAma haret punaH .
karoti balapuzwyojaHprajYAyurbalavardDanam ..
rUpasOBAgyadaM puRyaM sarvvaBUtayaSaskaram” ..
iti candanAdyaM tElam ..
iti kzayarogacikitsA .. iti hArIte ciki-
tsitasTAne daSame'DyAye .. * ..
“trikawu triPalElABirjAtIPalalavaNgakEH .
navaBAgonmitaM tulyaM lOhaM pAradasinduram .
maDunA kzayarogARAM hantAyaM kzayakeSarI” ..
iti kzayakeSarI rasaH ..
iti vEdyakarasendrasArasaMgrahe yakzmADikAre .. * ..)
asya anyat nidAnAdi yakzmaSabde drazwavyam .
tasyOzaDAntaraM yaTA, --
“SvetakokilAkzamUlaM CAgIkzIreRa saMyutam .
trisaptAhena vE pItaM kzayarogaM kzayaM nayet” ..
iti gAruqe 193 aDyAyaH .. (kzayatyasmAdanena vA
kzi + kzaye + ap . kzayati vinASayati iti .
antarBUtaRic tato'c .) rogamAtram . iti
rAjanirGaRwaH ..
<LEND>
