<L>36424<pc>5-142-c<k1>SOcaM<k2>SOcaM
SOcaM¦, klI, (SucerBAvaH . Suci + “igantAcca laGu
pUrvvAt .” 5 . 1 . 131 . ityaR .) SucitA .
Sucitvam . SudDiH . tasya lakzaRAdi yaTA, --
“aBakzyaparihArastu saMsargaScApyaninditEH .
svaDarmme ca vyavasTAnaM SOcametat prakIrttitam ..”
ityekAdaSItattve bfhaspativacanam ..
anyacca .
“sarvvezAmeva SOcAnAmarTaSOcaM viSizyate .
yo'rTArTEraSuciH SOcAnna mfdA vAriRA
SuciH ..
satyaSOcaM manaHSOcaM SOcamindriyanigrahaH .
sarvva BUtadayASOcaM jalaSOcantu paYcamam ..
yasya satyaYca SOcaYca tasya svargo na durlaBaH ..”
iti gAruqe 110 aDyAyaH ..
apica .
“yAvatA SudDiM manyeta tAvacCOcaM samAcaret .
pramARaM SOcasaMKyAyA na SizwErupadiSyate ..
SOcantu dviviDaM prokta bAhyamAByantaraM taTA .
mfjjalAByAM smftaM bAhyaM BAvaSudDiraTAnta-
ram ..”
iti gAruqe 215 aDyAyaH ..
pAdAdiSOcaguRA yaTA, --
“meDyaM pavitramAyuzyamalakzmIkalinASanam .
pAdayormalasargARAM SOcADAnamaBIkzRaSaH ..”
iti rAjavallaBaH ..
[Page5-143-a+ 52]
api ca .
“udDftAmBomfttikAByAmitTaM nArada yatnataH .
kftvotsargaM tataH kuryyAt SOcaM mUtrapurIzayoH ..”
iti pAdmottaraKaRqe 109 aDyAyaH ..
prasaNgAdaSOcaYcAtra liKyate .
vyAsa uvAca .
“daSAhaM prAhuraSOcaM sapiRqezu vipaScitaH .
mftezu cATa jAtezu brAhmaRAnAM dvijottamAH ..
nityAni cEva karmmARi kAmyAni ca viSezataH .
na kuryyAdvihitaM kiYcit svADyAyaM manasApi ca
SucInaniDanAMstvanyAn SAlAgnO hAvayeddvijAn
SuzkAMnnena PalErvvApi vEtAnAjuhuyAttataH .. * ..
na spfSeyurimAnanye na ca teByaH samAharet .
caturTe paYcame vAhni saMsparSaH kaTito buDEH ..
sUtake tu sapiRqAnAM saMsparSo na praduzyati .
sUtakaM sUtikAYcEva varjjayitvA nfRAM punaH ..
daSAhaM nirguRe proktamaSOcaM cAtinirguRe .
ekadvitriguREryuktaM catustryekadinEH SuciH ..
daSAhAttu paraM samyagaDIyIta juhoti ca .
caturTe tasya saMsparSaM manuH prAha prajApatiH .. * ..
kriyAhInasya mUrKasya mahArogiRa eva ca .
yaTezwAcaraRasyAhurmmaraRAntamaSOcakam .. * ..
trirAtraM daSarAtraM vA brAhmaRAnAntu SAvakam .
prAk saMskArAt trirAtraM syAdasmAdUrdDaM daSA-
hakam ..
UnadvivArzike prete mAtApitrostadizyate .
trirAtreRa Sucistvanyo yadi hyatyantanirguRaH ..
AdantajAtamaraRe pitrorekAhamizyate .
jAtadante trirAtraM syAdyadi syAtAntu
nirguRO ..
AdantajananAt sadya AcUqAdekarAtrakam .
trirAtramOpanayanAt sapiRqAnAmudAhftam ..
jAtamAtrasya bAlasya yadi syAnmaraRaM pituH .
sadyaHSOcaM sapiRqAnAM karttavyaM sodarasya ca ..
UrdDvaM daSAhAdekAhaM sodaro yadi nirguRaH .
aTordDaM dantajananAt sapiRqAnAmaSOcakam ..
ekAhaM nirguRAnAntu cUqAdUrdDaM trirAtrakam .
adantajAtamaraRaM samBavedyadi sattamAH ..
ekarAtraM sapiRqAnAM yadi te'tyantanirguRAH .
vratAdeSAt sapiRqAnAmarvvAk snAnaM viDIyate .
sarvvezAmeva guRinAmUrdDvantu vizamaM punaH .. * ..
arvvAk zaRmAsataH strIRAM yadi syAdgarBasaMsravaH .
tadA mAsasamEstAsAmaSOcaM divasEH smftam ..
ataUrdDvantu patane strIRAM syAddaSarAtrakam .
sadyaHSOcaM sapiRqAnAM garBasrAvAcca vA tataH ..
garBacyutAvahorAtraM sapiRqe'tyantanirguRe .
yaTezwAcaraRe jYAtO trirAtramiti niScayaH .. * ..
yadi syAt sUtake sUtirmmaraRe vA mftirBavet .
SezeREva BavecCudDirahaHSeze trirAtrakam .
maraRotpattiyoge tu maraRAcCudDirizyate ..
aGavfdDimadASOcamUrdDaYcettena SuDyati .
aTa cet paYcamIM rAtrimatItya parato Bavet .
[Page5-143-b+ 52]
aGavfdDimadASOcaM tadA pUrvveRa SuDyati .. * ..
deSAntaragataM SrutvA sUtakaM SAvameva tu .
tAvadaprayato martyo yAvacCezaH samApyate .. * ..
atIte mftake proktaM sapiRqAnAM trirAtrakam .
taTEva maraRe snAnamUrdDvaM saMvatsarAdyadi ..
vedArTavidaDIyAno yo'gnimAn vfttikarzitaH .
sadyaHSOcaM Bavettasya sarvvAvasTAsu sarvvadA ..
strIRAmasaMskftAnAntu pradAnAt parataH sadA .
sapiRqAnAM trirAtraM syAt saMskArAdBarttureva ca ..
atastaddattakanyAnAmaSIcaM maraRe smftam .
UnadvivarzAnmaraRe sadyaHSOcamudAhftam ..
AdantAt sodare sadya AcOqAdekarAtrakam .
ApradAnAt trirAtraM syAddaSarAtramataH param ..
mAtAmahAnAM maraRe trirAtraM syAdaSOcaka m .
ekodakAnAM maraRe sUtake cEtadeva hi .
pakziRI yonisambanDe bAnDavezu taTEva ca ..
ekarAtraM samuddizwaM gurO sabrahmacAriRAm .
prete rAjani sajyotiryasya syAdvizaye sTitiH ..
gfhe mftAsu dattAsu kanyakAsu tryahaM pituH .
parapUrvvAsu BAryyAsu puttrezu kftakezu ca ..
trirAtraM syAttaTAcAryye svaBAryyAsvanyagAsu ca ..
AcAryyaputtre patnyASca ahorAtramudAhftam ..
ekAhaM syAdupADyAye svagrAme Srotriye'pi ca .
trirAtramasapiRqezu svagfhe saMsTitezu ca ..
ekAhaM vA SvaSuryye syAdekarAtraYca Sizyake .
trirAtraM SvaSrUmaraRe SvaSure cEtadeva hi ..
sadyaHSOcaH samuddizwaM sagotre saMsTite sati .. * ..
SuDyedvipro daSAhena dvAdaSAhena BUmipaH .
vESyaH paYcadaSAhena SUdro mAsena SuDyati .. * ..
kzattraviwSUdradAyAdA ye syurviprasya bAnDavAH .
tezAmaSOce viprasya daSAhAcCudDirizyate ..
rAjanyavESyAvapyevaM hInavarRAsu yonizu .
svameva SOcaM kuryyAtAM viSudDyarTaM na saMSayaH ..
sarvvetUttamavarRAnAM SOcaM kuryyuratandritAH .
udvarRaviDidfzwena svantu SOcaM svayonizu ..
zaqrAtraM vA trirAtraM syAdekarAtraM krameRa tu .
vESyakzattriyaviprARAM SUdre zvASOcameva tu ..
ardDamAso'Ta zaqrAtraM trirAtraM dvijapuNgavAH .
SUdrakzattriyaviprARAM vESyezvASOcamizyate ..
zaq rAtraM dvAdaSAhaYca viprARAM vESyaSUdrayoH .
aSOcaM kzattriye proktaM krameRa dvijapuNgava ..
SUdraviwkzattriyARAntu brAhmaRe saMsTite sati .
daSarAtreRa SudDiH syAdityAha kamalodBavaH .. * ..
asapiRqaM dvijaM pretaM vipro nirhftya banDuvat .
aSitvA ca sahozitvA daSarAtreRa SuDyati ..
yadyannamatti tezAntu trirAtreRa tataH SuciH .
anadannannamahnE va na ca tasmin gfhe vasan ..
sodarezvetadeva syAnmAturAptezu banDuzu .
daSAhena SavasparSe sapiRqaScEva SuDyati ..
zaqrAtreRATavA sarvve trirAtreRATavA punaH .
anATaYcEva nirhftya brAhmaRaM Danavarjjitam ..
snAtvA saMprASya tu GftaM SuDyanti vrAhmaRAdayaH .
[Page5-143-c+ 52]
avaraScedvaraM varRamavaraM vA varo yadi ..
aSOce saMspfSet snehAttadASOcena SuDyati .. * ..
pretIBUtaM dvijaM vipro yo'nugacCati kAmataH .
snAtvA sacelaM spfzwvAgniM GftaM prASya viSuDyati ..
ekAhAt kzattriye SudDirvESyAnAM syAt dvyahena
tu .
SUdre dinatrayaM proktaM prARAyAmaSataM punaH .. * ..
anasTisaYcite SUdre rOti cedbrAhmaRaH svakaH .
trirAtraM syAdaTASOcamekAhaM tvanyaTA smftam ..
asTisaYcayanAdarvvAgekAhaM veSyaSUdrayoH .
anyaTA cEva sajyotirbrAhmaRe snAnameva tu ..
anasTisaYcite vipre brAhmaRo rOti cettadA .
snAnenEtadBavecCudDiH sacelena na saMSayaH .. * ..
yastEH sahASanaM kuryyAcCayanAdIni cEva hi .
bAnDavo vA paro vApi sa daSAhena SuDyati .. * ..
yastezAmannamaSnAti sakfdevApi kAmataH .
tadASOce nivftte'sO snAnaM kftvA viSuDyati ..
yAvattadannamaSnAti durBikzopahato naraH .
tAvantyahAnyaSOcaM syAt prAyaScittaM tataScaret ..
dAhAdyaSOcaM karttavyaM dbijAnAmagnihotriRAm .
sapiRqAnAntu maraRe maraRAditarezu ca .. * ..
sapiRqatA tu puruze saptame vinivarttate .
samAnodakaBAvamtu janmanAmnoravedane ..
pitA pitAmahAScE va taTEva prapitAmahaH .
lepaBAjaScaturTAdyAH sApiRqyaM sAptapOruzam ..
anUQAnAM taTA strIRAM sApiRqyaM sAptapOruzam
jAyAnAM BarttfsApiRqyaM prAha devaH pitAmahaH ..
ye cEkajAtA bahavo Binnayonaya eva ca .
BinnavarRAstu sApiRqyaM BavettezAM tripOruzam .. *
kAravaH Silpino vEdyA dAsI dAsastaTEva ca .
dAtAro niyamI cEva brahmavidbrahmacAriRO ..
satriRo vratinastAvat sadyaHSOcA udAhftAH .
rAjA cEvABiziktaSca viprAH satriRa eva ca ..
yajYe vivAhakAle ca devayAge taTEva ca .
sadyaHSOcaM samAKyAtaM durBikze vApyavadrave ..
qimbAhavahatAnAYca vidyutA pArTivErdvijEH .
sadyaHSOcaM samAKyAtamajYAtimaraRe taTA ..
agnO maruprapatane vIrADvanyapyanASake .
brAhmaRArTe ca saMnyaste sadyaHSOcaM viDIyate .. * ..
nEzWikAnAM vanasTAnAM yatInAM brahmacAriRAm .
nASOcaM kIrttyate sadBiH patite ca taTA mfte ..
patitAnAM na dAhaH syAnnAntyezwirnAstisaYcayaH .
na cASrupAtaH piRqo vA kAryyaM SrAdDAdikaM
kvacit ..
vyApAdayedaTAtmAnaM svayaM yo'gniM vizAdiBiH .
vihitaMtasya nASOcaM nAgnirnApyudakAdikam .. *
aTa kaScit pramAdena mfiyate'gnivizAdiBiH .
tasyASOcaM viDAtavyaM kAryyaYcEvodakAdikam . * .
jAte kumAre tadahaH kAmaM kuryyAt pratigraham .
hiraRyaDAnyagovAsastilAnnaguqasarzapAn ..
PalAni puzpaM SAkaYca lavaRaM kAzWameva ca .
toyaM daDi GftaM kzIramOzaDaM tElameva ca .
[Page5-144-a+ 52]
aSOcinAM gfhAdgrAhyaM SuzkAnnamevanityaSaH ..”
iti kOrmme upaviBAge 22 aDyAyaH ..
anyat pAdmottaraKaRqe 109 aDyAye drazwavyam ..
<LEND>
