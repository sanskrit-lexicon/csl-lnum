<L>30748<pc>4-241-c<k1>vaMSI<k2>vaMSI
vaMSI¦, strI, (vaMSaH kAraRatvenAstyasyAH . ac .
gOrAditvAt NIz .) muralI . iti SabdaratnA-
valI .. vA~SI iti BAzA .. (yaTA, kAvyacandri-
kAyAm .
“nirmmitA kApi gopInAM kulaSIlavinASinI .
viDinA pAmareReyaM na vaMSI muravEriRaH ..”)
karzacatuzwayam . iti rAjanirGaRwaH .. vaMSI-
vAdyasya vivaraRam . yaTA, --
“tAlena rAjate gItaM tAlo vAditrasamBavaH .
garIyastena vAditraM taccaturvviDamucyate ..
tataM SuziramAnadDaM GanamitTaM caturvviDam .
tataM tantrIgataM vAdyaM vaMSAdyaM SuziraM taTA .
carmmAvanadDamAnadDaM GanaM tAlAdikaM matam ..”
SuziraM yaTA, --
“vaMSo'Ta pArImaDurItittirISaNKakAhalAH .
toqahImuralIvukkASfNgikAsvaranABayaH ..
SfNgaM kApAlikaM vaMSaScarmma vaMSastaTA paraH .
ete SuziraBedAstu kaTitAH pUrvvasUriBiH ..
varttulaH saralaScEva parvvadozavivarjjitaH .
vERavaH KAdiro vApi raktacandanajo'TavA ..
SrIKaRqajo'Ta sOvarRo dantidantamayo'pi vA .
rAjatastAmrajo vApi lOhajaH sPAwiko-
'TavA ..
kanizWANgulitulyena garBaranDreRa SoBitaH .
SilpavidyApravIRena vaMSaH kAryyo manoharaH ..
vaMSenEva mato'pIti mataNgamuninoditam .
tato'nye'pi tadAkArA vaMSA eva prakIrttitAH ..
tatra tyaktvA SirodeSAdaDo dvimitamaNgulam .
PutkAraranDraM kurvvIta mitamaNguliparvvaRA ..
paYcANgulAni saMtyajya tAraranDrARi kArayet .
kuryyAttaTAnyaranDrARi saptasaMKyAni kOSalAt ..
vadarIbIjatulyAni saMtyajyArdDArdDamaNgulam .
prAntayorbbanDanaM kAryyaM svarAdyErnAdahetave ..
sikTakena kalA deyA tena susvaratA Bavet .
paYcANgulo'yaM vaMSaH syAdekEkANgulivfdDitaH ..
zaqaNgulAni nAmnA syAt yAvadazwAdaSANgulam .
PutkAratAraranDrasya yAvadaNgulimantaram .
tadeva nAma vaMSasya vAMSikEH parikIrttyate ..
[Page4-242-a+ 52]
ekANgulo dvyaNgulaSca tryaNgulaSvaturaNgulaH .
atitArataratvena vAMSikEH samupekzitaH ..
trayodaSANgulo vaMSo'paraH paYcadaSANgulaH .
nindito vaMSatattvajYEstaTAsaptadaSANgulaH ..
mahAnandastaTA nando vijayo'Ta jayastaTA .
catvAra uttamA vaMSA mataNgamunisammatAH ..
daSANgulo mahAnando nanda ekAdaSANgulaH .
dvAdaSANgulamAnastu vijayaH parikIrttitaH ..
caturddaSANgulamito jaya ityaBiDIyate .
brahmA rudro ravirvizRuH kramAdatra vyavasTitAH ..
nEviqyaM prOQatA cApi susvaratvaYca SIGratA .
mADuryyamiti paYcAmI Putkftezu guRAH smftAH ..
SItkArabahulaH stabDo visvaraH sPuwito laGuH .
amaDuraSca vijYeyAH zaqdozAH Putkfte kramAt ..
vfTAprayogabAhulyamalpatA gItavAdane .
eBirdovEryuto'tIva nindito vAMSiko mataH ..
sTAnakAdinayABijYo gamakAQyaH sPuwAkzaraH .
SIGrahastaH kalABijYo vAMSiko rakta ucyate ..
pramuktirbbadDamuktiSca yuktiScetyaNgulerguRAH ..
susTAnatvaM susvaratvaM aNgulIsAraRakriyA .
samastagamakajYAnaM rAgarAgANgaveditA ..
kriyABAzAviBAzAsu dakzatA gItavAdane .
svasTAne cApi duHsTAne nAdanirmmARakOSalam ..
gAtFRAM sTAnadAtftvaM taddozAcCAdanaM taTA .
vAMSikasya guRA ete mayA saMkzipya darSitAH ..”
iti saMgItadAmodaraH ..
<LEND>
