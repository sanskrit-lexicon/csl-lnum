<L>29493<pc>4-126-b<k1>rAjA<k2>rAjA
rAjA¦, [n] puM, (rAjate SoBate iti . rAj +
“kaRin yuvfzitakzirAjIti .” uRA0 1 .
156 . iti kaRin .) praBuH . nfpatiH . (yaTA-
raGuH . 4 . 11 .
“yaTA prahlAdanAt candraH pratApAt tapano
yaTA .
taTEva so'BUdanvarTo rAjA prakftiraYjanAt ..”)
kzattriyaH . (yaTA, manuH . 2 . 32 .
“SarmmavadbrAhmaRasya syAt rAjYo rakzAsama-
nvitam .
vESyasya puzwisaMyuktaM SUdrasya prEzyasaMyutam ..”)
candraH . yakzaH . indraH . iti medinI .. uttara-
pade cet SrezWArTavAcakaH .. aTa nfpateH
paryyAyaH . rAw 2 pArTivaH 3 kzmABft 4 nfpaH 5
[Page4-126-c+ 52]
BUzaH 6 mahIkzit 7 . ityamaraH .. narapatiH 8
pArTaH 9 nfpatiH 10 BUpAlaH 11 BUBft 12
mahIpatiH 13 nABiH 14 nArAw 15
BUmIndraH 16 narendraH 17 nAyakADipaH 18 .
iti SabdaratnAvalI .. prajeSvaraH 19 BUmipaH 20
inaH 21 daRqaDaraH 22 avanIpatiH 23
skandaH 24 skanDaH 25 BUBuk 26 arTapatiH 27 .
iti jawADaraH .. * .. asya vyutpattiryaTA, --
“mahatA rAjarAjyena pfTurvERyaH pratApavAn .
so'Bizikto mahAtejA viDivadDarmmakovidEH ..
pitrAparaYjitAstasya prajAstanAnuraYjitAH .
anurAgAttatastasya nAma rAjetyaBAzata ..”
iti vizRupurARe 1 aMSe 13 aDyAyaH ..
api ca .
“rAgI rAjasikaM svargyaM kurute karmma rAgataH .
rAgAnDASca rAjasikAstena rAjA prakIrttitaH ..”
iti brahmavEvartte gaRapatiKaRqe 35 aDyAyaH .. * ..
tasya sarvvapitftvaM yaTA, --
SacyuvAca .
“SfRu vatsa ! mahArAja he tAta ! BayaBaYjana .
BayatrAtA ca rAjA ca sarvvezAM pAlakaH pitA ..
BrazwaSrISca mahendro'dya tvaYca svarge nfpo'DunA .
yo rAjA sa pitA pAtA prajAnAmeza niScayaH ..”
iti brahmavEvartte SrIkfzRajanmaKaRqe 59 aDyAyaH ..
pfTorevAdO rAjA iti saMjYA AsIt . yaTA,
“devErviprEstaTA sarvEraBizikto mahAmanAH .
rAjYAYcEvADikAre vE pfTurvERyaH pratApavAn ..
tadA pitrA prajAH sarvvAH kadA nEvAnuraYjitAH .
tenAnuraYjitAH sarvvAH suKErmmumudire tadA .
anurAgAttasya vIrasya nAma rAjetyaBAzata ..”
iti pAdme BUKaRqe 29 aDyAyaH .. * ..
aTa rAjalakzaRam .
“so'pi kfzRapawe bAlaM dfzwvASIvizapIqitam .
narendralakzaRopetaM cintAmApa nareSvaraH ..
tasyAsyaM candravimbABaM suBru ramyaM samunnasam .
nIlAH keSAH kuYcitASca samA dIrGAstara-
NgitAH ..
rAjIvanetrayugalo vimbozWapuwasaMvftaH .
caturddaMzwraScatuzkizkurddIrGAsyo dIrGabAhukaH ..
caturleKAkaro mAsyayavavfdDEkaparvvakaH .
SirAlapAdo gamBIraH sUkzmatvak tribalIDaraH ..”
iti mArkaRqeyapurARe hariScandropAKyAnA-
DyAyaH .. * .. anyacca .
“asvedinO mfdutarO kamalodarasanniBO .
SlizwANgulI tAmranaKO pAdAvuzRO Siroj-
JitO .
kUrmmonnatO gUQagulPO supArzRI nfpateH smftO ..
mfdulomA samA jaNGA taTA karikarapraBA .
uravo jAnavastulyA nfpasyopacitAH smftAH ..
kozagUQe nfpo dIrGErBugnESca DanavarjjitaH .
samAByAM kzitipaH proktaH pralambena SatAbdavAn ..
saSabdaniHSabdamUtrAH syarddaridrASca mAnavAH .
[Page4-127-a+ 52]
ekadvitricatuHpaYcazaqDArAdiBireva ca ..
dakziRAvarttacalitaSuBrABiSca nfpAH smftAH .
nfpAH puzpaganDiSukrA maDuganDe DanaM bahu ..
mAMsalasPik suKI syAcca siMhasPik BUpatiH
smftaH .
Bavet siMhakawI rAjA nisvaH kapikawirnaraH ..
nfpASconnatakakzAH syurjjihmA vizamakakzakAH .
valimaDyagatA nABiH SUlaDArAM karoti hi ..
aDo gavAQyaM kuryyAcca nfpatvaM padmakarRikA .
anudDatEScucukESca Bavanti suBagA narAH .
nirdDanA vizamErdIrGEH pItopacitakErnfpAH ..
samonnataYca hfdayamakampyaM mAMsalaM pfTu .
nfpARAmaDamAnAYca Karaloma SirAlakam ..
kambugrIvaSca nfpatirlambakarRo'tiBakzaRaH .
AjAnulambinO bAhU vfttO pInO nfpeSvare ..
maRibanDErnigUQESca suSnizwaSuBasanDiBiH .
nfpA hInEH karacCedamaSabdErDanavarjjitAH ..
nisvAScakranaKEstadvadvarRESca paratarkakAH .
tAmrErBUpA DanAQyASca aNguzWEH sayavEstaTA ..
GanANguliSca saDanastisro reKASca yasya vE .
nfpateH karatalagA maRibanDe samutTitAH ..
SaNKAtapatraSivikA gajapadmopamA nfpe .
kumBANkuSapatAkABA mfRAlABA nirISvare ..
dAmABASca gavAQyAnAM svastikABA nfpeSvare .
cakrAsitomaraDanuHkuntABA nfpateH kare ..
mAMsalESca DanopetA avakrEraDarErnfpAH .
vimbopamESca sPuwitErozWE rUkzESca KaRqitEH ..
vivarRErDanahInASca dantAH snigDA GanAH SuBAH .
tIkzRA daMzwrAH samAH SrezWA jihvA raktA samA
SuBA ..
SlakzRA dIrGA ca vijYeyA tAlu SvetaM DaneSvare .
kfzRA ca paruzA vaktraM samaM sOmyaYca saMvftam ..
BUpAnAmamalaM SlakzRaM viparItaYca duHKinAm .
SaNkukarRASca rAjAno romakarRAH SatAyuzaH ..
karAH snigDAvanadDESca vyAlambErmmAMsalErnfpAH .
strImftyuScipiwanAsa fjvI BAgyavatAM Bavet ..
alpacCidrA supuwA ca avakrA ca nfpeSvare .
saMvftESca lalAwESca kfpaRA unnanErnfpAH ..
lalAwopasftAstisro reKAH syuH SatavarziRAm .
nfpatvaM syAccatasfBirAyuH paYcanavatyaTa ..
CatrAkArEH SiroBistu nfpA nimnaSirA DanI .
zaqunnataScaturhnasvo raktaH saptasvasO nfpaH ..”
iti gAruqe narastrIlakzaRaM nAma 66 aDyAyaH ..
api ca .
“pArTivasya tu vakzyAmi BftyAnAYcEva lakzaRam .
sarvvARi yo mahIpAlaH samyaNnityaM parIkzayet ..
rAjyaM pAlayate nityaM satyaDarmmaparAyaRaH .
nirjjitya parasEnyAni kzitiM DarmmeRa pAlayet ..
puzpaM puzpaM vicinvIyAnmUlacCedaM na kArayet .
mAlAkAra ivAraRye na yaTANgArakArakaH ..
dugDI kzIrantu BuYjIta vikretAro na BuYjate .
pararAzwraM mahIpAlo kAlavyAlAMSca dUzayet ..
[Page4-127-b+ 52]
noDaSCindyAttu yo DenvAH kzIrArTI laBate payaH .
evaM rAzwramayogena pIqyamAnaM na vardDate ..
tasmAt sarvvaprayatnena pfTivImanupAlayet .
pAlakasya BavedBUmiH kIrttirAyuryaSo balam ..
aByarcya vizRuM DarmmAtmA gobrAhmaRahite rataH .
prajAH prAlayituM SaktaH pArTivo yo jitendriyaH ..
ESvaryyamaDruvaM prApya rAjA Darmme matiYcaret ..”
iti gAruqe 111 aDyAyaH .. * ..
brahmABiziktarAjAno yaTA, --
SrIparASara uvAca .
“yadABiziktaH sa pfTuH pUrvvaM rAjye maharziBiH .
tataH krameRa rAjyAni dadO lokapitAmahaH ..
nakzatragrahaviprARAM vIruDAM vApyaSezataH .
somaM rAjye daDAdbrahmA yajYAnAM tapasAmapi ..
rAjYAM vESravaRaM rAjye jalAnAM varuRaM taTA .
AdityAnAM patiM vizRuM vasUnAmaTa pAvakam ..
prajApatInAM dakzantu vAsavaM marutAmapi .
dEtyAnAM dAnavAnAYca prahlAdamaDipaM dadO ..
pitFRAM DarmmarAjAnaM yamaM rAjye'Byasecayat .
ErAvataM gajendrARAmaSezARAM patiM dadO ..
patatrIRAYca garuqaM devAnAmapi vAsavam .
uccEHSravasamaSvAnAM vfzaBantu gavAmapi ..
Sezantu nAgarAjAnaM mfgARAM siMhamISvaram .
vanaspatItAM rAjAnaM plakzamevAByazecayat ..
evaM viBajya rAjyAni diSAM pAlAnanantaram .
prajApatipatirbrahmA sTApayAmAsa sarvvataH ..
pUrvvasyAM diSi rAjAnaM vErAjasya prajApateH .
diSaHpAlaM suDanvAnaM puttraM vE so'Byazecayat ..
dakziRasyAM diSi taTA karddamasya prajApateH .
puttraM SaNKapadaM nAma rAjAnaM so'Byazecayat ..
paScimAyAM diSi taTA rajasaH puttramacyutam .
ketumantaM mahAtmAnaM rAjAnamaBiziktavAn ..
taTA hiraRyaromARaM parjjanyasya prajApateH .
udIcyAM diSi durdDarzaM rAjAnamaBiziktavAn ..
tEriyaM pfTivI sarvvA saptadvIpA sapattanA .
yaTApradeSamadyApi DarmmataH pratipAlyate ..
ete sarvve pravfttasya sTitO vizRormmahAtmanaH .
viBUtiBUtA rAjAno ye cAnye munisattama ..
ye Bavizyanti ye'tItAH sarvvaBUteSvarA dvija .
te sarvve sarvvaBUtasya vizRoraMSA dvijottama ..”
iti SrIvizRupurARe praTame'MSe 22 aDyAyaH .. *
sUta uvAca .
“evaM sfzwAsu sarvvAsu sTAvarAsu carAsu ca .
brahmA krameRa rAjyAni vyAdeSamupacakrame ..
dvijAnAM vIruDAYcEva nakzatrARAM grahEH saha .
yajYAnAM tapasAYcEva somaM rAjye'Byazecayat ..
bfhaspatiYca sarvvezAM dadAvaNgirasAmapi .
BfgURAmADipatye ca kAvyaM rAjye'Byazecayat ..
AdityAnAM punarvvizRuM vasUnAmaTa pAvakam .
prajApatInAM dakzaYca marutAmaTa vAsavam ..
dEtyAnAmaTa rAjAnaM prahlAdaM ditinandanam .
nArAyaRantu sADyAnAM rudrARAM vfzaBaDvajam ..
[Page4-127-c+ 52]
mfgARAmaTa SArdUlaM garuqaM patatAM varam .
ganDarvvARAM citraraTaM nAgAnAmaTa vAsukim ..
ganDAnAM marutaYcEva BUtAnAYca SarIriRAm .
sarvvezAM daMzwriRAM SezaM sarpARAYcEva takzakam ..
sAgarARAM nadInAYca meGAnAM varzitasya ca .
AdityAnAmanyatamaM parjjanyamaBiziktavAn .
sarvvApsarogaRAnAYca kAmadevaM taTA praBum ..
ftUnAmaDimAsAnAM divasAnAM taTEva ca .
pakzARAYca kzapARAYca muhUrttatiTiparvvaRAm ..
kalAkAzWApramARAnAM gaterayanayostaTA .
gaRitasyATa yogasya cakre saMvatsaraM praBum ..
prajApatervvirajasaH pUrvvasyAmaBizecayan .
puttraM nAmnA suDAmAnaM rAjAnaYcAByazecayat ..
yaTApradeSaM rAjAnaM dakziRasyAM prajApateH .
karddamasya SaNKapadaM puttraM rAjye'BiziktavAn ..
paScimasyAM diSi taTA rajasaH puttramuttamam .
ketumantaM mahAtmAnaM rAjAnaM hyaByazecayat ..
taTA hiraRyaromARaM parjyanyasya prajApateH .
diguttarAyAM puttrantu rAjAnamaByazecayat ..
mAnuzARAmaDipatiM cakre vEvasvataM manum .
tEreva pfTivI sarvvA saptadbIpA sapattanA .
yaTApradeSamadyApi DarmmeRa parigfhyate ..
svAyamBuve'ntare pUrvvaM brahmaRA te'BizecitAH .
indrAdilokapAlAstu punarvvEvasvate'ntare ..
rAjasUye'Biziktastu pfTuH pUrvvaM maharziBiH .
manuBiMrvviDinA tadbat so'DirAjaH pratApa-
vAn ..”
ityAdye vahnipurARe varAhaprAdurBAvanAmADyAyaH ..
rAjakarttavyakarmmARi yaTA, --
madAlasovAca .
“vatsa ! rAjYABiziktena prajAraYjanamAditaH .
karttavyamaviroDena svaDarmmaYca mahIBftA ..”
aviroDena DarmmaSAstrAviroDena .
“vyasanAni parityajya saptamUlaharARi vE .
AtmA ripuByaH saMrakzyo vahirmantravinirgamAt ..
azwaDA nASamApnoti svacakraspandanAdyaTA .
taTA rAjApyasandigDaM vahirmantraM vinigamAt ..
duzwAduzwAMSca jAnIyAdamAtyAnaridozataH .
carEScarAstaTA SatroranvezwavyAH prayatnataH ..
viSvAso na tu karttavyo rAjYA mitrAtmabanDuzu .
kAryyayogAdamitrezu viSvasIta narADipaH ..
sTAnavfdDikzayajYena zAqguRyaviditAtmanA .
BavitavyaM narendreRa na kAmavaSavarttinA ..
prAgAtmA mantriRaScEva tato Bftyo mahIBftA .
jeyAScAnantaraM pOrA viruDyeta tato'riBiH ..
yastvetAnavijityEva vEriRo vijigIzate .
so'jitAtmA jitAmAtyaH SatruvargeRa bADyate ..
tasmAt kAmAdayaH pUrvvaM jeyAH puttra mahIBftA .
tajjaye hi jayo rAjYo rAjA naSyati tErjitaH ..
kAmaH kroDaSca loBaSca mado mAnastaTEva ca .
harzaSca Satravo hyete nASAya kumahIBftAm ..
kAmaprasaktamAtmAnaM smftvA daRqaM nipAtitam .
[Page4-128-a+ 52]
nivarttayettaTA kroDAdanuhnAdaM hatAtmajam ..
hatamElaM taTA loBAnmadAdveRaM dvijErhatam .
mAnAdanAyuzaH puttraM hataM harzAt puraYjayam ..
gaBirjitErjitaM sarvvaM maruttena mahAtmanA .
smftvA vivarjjayedetAn zaqdozAMSca mahIpatiH ..
kAkakokilaBfNgARAM vakavyAlaSiKaRqinAm .
haMsAnAM lohakuwwAnAM Sikzeta caritaM nfpaH ..”
kAkAt sarvvaSaNkitA . kokilAt mADuryyam .
BfNgAt prapIqayA arTAdAnam . vakAt Satru-
grahaRe ekAgratAm . vyAlAt durupasarpitvam .
SiKaRqinaScitratAM sarpagrahaRAya mUkatAM rAtrA-
vAtmagopanaYca . haMsasya sAragrAhitvam . loha-
kuwwAt sanDAnam ..
“kOSikasya kriyAM kuryyAdvipakze manujeSvaraH .
cezwAM pipIlikAnAYca kAle BUpaH pradarSayet ..”
kOSikasya ulUkasya rAtrO kAkAvaskandanam .
pipIlikAnAM senAbahutvaM sarpaBakzaRaYca .
“jYeyAgnivisPuliNgAnAM bIjacezwA ca SAlmaleH .
candrasUryyasvarUpaSca nItyarTe pfTivIkzitA ..”
agnivisPuliNgAt dUrAt dAhaH . bIjAnmaha-
darTanizpAdanam . uzRakAle candraH suKadAyI
SItakAle na . evaM sUryyaH SIte suKadAyI
uzRakAle na . evaM kAlAnusAreRa suKaduHKa-
dAtftvam ..
“vaDakAt padmaSaraBaSUlinyA gurvviRIstanAt .
prajA nfpeRa cAdeyA taTA caRqAlayozitaH ..”
vaDakAt nirGfRatvam . padmAt kaRwakagopanaM
smitamuKatA ca . SaraBAt hatvApi SatrUn
nodrekaH . yaTA SaraBo'zwApadaH paronnatiM na
sahate . SUlinyA ArttijYApanam . gurvviRyA
stanAt kAle'rTAdAnam . caRqAlayozit
SOnakI CAgaSiro darSayitvA anyadvikrIRAti .
“SakrArkayamasomAnAM tadbadvAyormahIpatiH .
rUpARi paYca kurvvIta mahIpAlanakarmmaRi ..
yaTendraScaturo mAsAn vAryyOGeREva BUtalam .
ApyAyayettaTA lokAn paricArErmahIpatiH ..”
paricArErarTadAnAdiBiH .
“mAsAnazwO yaTA sUryyastoyaM harati raSmiBiH .
sUryyeREvAByupAyena taTA SulkAdinA nfpaH ..
yaTA yamaH priyadbezyO prApte kAle niyacCati .
taTA priyApriyO rAjA duzwAduzwe samo Bavet ..
pUrRendumAlokya yaTA prItimAn jAyate naraH .
evaM yatra prajAH sarvvA nirvvfttAstacCaSivratam ..
mArutaH sarvvaBUtezu nigUQaScarate yaTA .
evaM carennfpaScArEH pOrAmAtyAribanDuzu ..
na loBArTErna kAmArTErnArTArTEryasya mAnasam .
padArTEH kfzyate DarmmAn sa rAjA svargamfcCati ..”
loBAdiprayojanEH .
“utpaTagrAhiRo mUQAn svaDarmmAccalitAnnarAn .
yaH karoti nije Darmma sa rAjA svargamfcCati ..”
utpaTagrAhiRaH pApinaH .
“varRaDarmmA na sIdanti yasya rAzwre taTASramAH .
[Page4-128-b+ 52]
rAjYastasya suKaM tAta paratreha ca SASvatam ..
etadrAjYaH paraM kftyaM taTEtadvfdDikAraRam .
svaDarmme sTApanaM nFRAM cAlyate na kubudDiBiH ..
pAlanenEva BftyAnAM kftakftyo mahIpatiH .
samyak pAlayitA BAgaM DarmmasyApnoti vE yataH ..
evamAcarate rAjA cAturvvarRasya rakzaREH .
sa suKI viharatyeza Sakrasyeti salokatAm ..”
iti mArkaRqeyapurARe madAlasopAKyAnADyAyaH
tawwIkA ca .. * .. rAjABizekasya vihita-
nakzatrARi yaTA, --
“puzyAnurADA jyezWA ca rohiRI cottarAtrayam .
hastASvinI revatI ca nfpABizecanottamAH ..”
iti jyotiHsArasaMgrahaH ..
asya vivaraRaM aBizekaSabde drazwavyam .. * ..
rAjYi varRanIyAni yaTA, --
“nfpe kIrttipratApAjYAduzwaSAstivivekitAH .
DarmmaprayARasaMgrAmaSastrAdyAH sanayakzamAH ..
prajArAgo'riSElAdivAso'ripuraSUnyatA .
OdAryyaDEryyagAmBIryyaSOryyESvaryyodyamAdayaH ..”
iti kavikalpalatAyAm 1 stavake 3 kusumam .. * ..
rAjAnnaBakzaRe dozo yaTA, --
vArAha uvAca .
“SudDA BAgavatA BUtvA mama karmmaparAyaRAH .
ye tu BuYjanti rAjAnnaM loBena ca Bayena ca ..
ApadgatA hi BuYjIta rAjAnnantu vasunDare .
daSavarzasahasrARi pacyante narake narAH ..
BagavadvacanaM SrutvA sA mahI SaMsitavratA .
uvAca maDuraM vAkyaM sarvvalokasuKAvaham ..
DaraRyuvAca .
SfRu tattvena me deva hfdaye hi vyavasTitam !
ko nu dozo hi rAjYAntu tanme tvaM vaktumarhasi ..
tato BUmyA vacaH SrutvA sarvvaDarmmavidAM varaH .
prAha nArAyaRo vAkyaM DarmmakAmAM vasunDarAm ..
vArAha uvAca .
SfRu sundari ! tattvena guhyametadanindite .
rAjAnnantu na BoktavyaM SuBErBAgavatEH sadA ..
yadyapyeza samatvena rAjA loke pravarttate .
rAjasastAmaso vApi kurvvan karmma sudAruRam ..
api vA garhitaM tena rAjAnnantu vasunDare .
DarmmasanDAraRArTAya na tu me rocate Buvi ..
tato'nyaM saMpravakzyAmi tacCaRuzva vasunDare .
yaTA rAjYAntu BojyaM vE SudDErBAgavatEH SuBEH ..
sTApayitvA tu mAM devi viDidfzwena karmmaRA .
DanaDAnyapravfdDAni dattvA BAgavatErapi ..
sidDaM BAgavatEScAnnaM mama prApaRaSezakam .
BuYjAnastu varArohe na sa pApena lipyate ..
evaM vizRuvacaH SrutvA DaraRI SaMsitavratA .
vArAharUpiRaM devaM patyuvAca varAnanA ..” * ..
tadannaBojanaprAyaScittAni yaTA, --
DaraRyuvAca .
“rAjAnnantu tato BuktvA SudDo BAgavataH SuciH .
karmmaRA kena SudDyeta tanme brUhi janArddana ..
[Page4-128-c+ 52]
vArAha uvAca .
SfRu tattvena me devi yanmAM tvaM BIru BAzase .
taranti manujA yena rAjAnnasyopaBuYjakAH ..
ekaM cAndrAyaRaM kftvA taptakfcCraYca puzkalam .
kuryyAt sAntapanaYcEkaM SIGraM muYcati kilvizAt ..
BuktvA vE rAjYo'nnAni idaM karmma samAraBet .
na tasyEvAparADo'sti vasuDe vE vaco mama ..
evameva na BoktavyaM rAjAnnantu kadAcana .
mamAtra priyakAmAya yadIcCet paramAM gatim ..”
ityAdi vArAhe rAjAnnaBakzaRaprAyaScittaM nAmA-
DyAyaH .. * .. api ca .
“rAjAnnaM teja Adatta SUdrAnnaM brahmavarccasam .
ityAdyaBiDAya, --
BuktvA cAnyatamasyAnnamamatyA kzapayettryaham .
matyA BuktvA caret kfcCraM reto viRmUtrameva ca ..”
iti prAyaScittatattvam ..
(rAjanam . yaTA, fgvede . 10 . 49 . 4 .
“ahaM BuvaM yajamAnasya rAjani .”
“ahaM yajamAnasya rAjani rAjanArTaM BuvaM
aBavaM samarTa iti SezaH .” iti tadBAzye
sAyaRaH ..)
<LEND>
