<L>2222<pc>1-105-a<k1>arTavAdaH<k2>arTavAdaH
arTavAdaH¦, puM, (arTasya lakzaRayA stutyarTasya nindA-
rTasya vA vAdaH, vad + karaRe GaY .) stutiH .
praSaMsA . iti hemacandraH .. sa tu triviDaH . guRa-
vAdaH 1 anuvAdaH 2 BUtArTavAdaH 3 . yaTA, --
“viroDe guRavAdaH syAdanuvAdo'vaDArite .
BUtArTavAdastadDAnAvarTavAdastriDA mataH” ..
iti BawwaH .. tattvasamvoDinImate saptaviDaH . stutya-
rTavAdaH 1 PalArTavAdaH 2 sidDArTavAdaH 3 ni-
ndArTavAdaH 4 parakftiH 5 purAkalpaH 6 mantraH 7 .
ezAmudAharaRAni SrutyuktatvAt na liKitAni ..
viDyasamaBivyAhftavAkyaM . yaTA . “arTavAdaSca
viDyasamaBivyAhftavAkyarUpaH” so'pi triviDaH .
guRavAdAnuvAdaBUtArTavAdaBedAt . yaTA --
“viroDe guRavAdaH syAdanuvAdo'vaDArite .
BUtArTavAdastadDAnAvarTavAdastriDA mataH” ..
iti .. ayamarTaH . viroDe viSezyaviSezaRayoH
sAmAnADikaraRyenAnvayaviroDe guRavAdaH aNga-
kaTanarUpatvAt . yaTA “yajamAna srastaraH” iti .
atra srastaraH kuSamuzwiH tasya yajamAne'BedAnvaya-
bADAt yajamAnasya kuSamuzwiDAraRarUpArTavAda-
rUpatvAt guRavAdaH . avaDArite pramARAntara-
sidDe'rTe yo vAdaH . yaTA nAntarIkze'gniScetavyaH
agniMrhimasya BezajaM ityAdi ca . antarIkze'gni-
cayanasyAsamBavena tadaBAvasya agnerhimanASaka-
tvasya ca lOkikapramARasidDatvAt anuvAdaH .
tadDAnO tayorviroDAvaDAranayoraBAve BUtArTa-
vAdaH . yaTA indro vftrahannityAdi . so'pi
dviviDaH . stutyarTavAdo nindArTavAdaSca . yaTA, --
“sanDyAmupAsate ye ca” ityAdi stutyarTavAdaH .
“strItElamAMsasaMBogI parbbasvetezuvE pumAn ..
viRmUtraBojanaM nAma prayAti narakaM mftaH” .
ityAdi nindArTavAdaH . iti SrAdDavivekawIkAyAM
SrIkfzRatarkAlaNkAraH .. * ..
“prakaraRapratipAdyasya tatra tatra praSaMsanaM” .
iti vedAntasAraH .. tadvivaraRaM yaTA . aTArTa-
vAdADikaraRaM . tatrArTavAdASca bahuzu SrUyante te
kiM pramARaM na veti saMSaye pUrvvapakzasUtraM . AmnA-
yasya pravarttakatvaM tadarTameva tadavatArAditi . a-
syArTaH . AmnAyasya vedasya pravarttakatvaM viDeye iti
SezaH . tadarTaM vedABiDAnAt . tacca pravarttakatvaM
kAryyatAjYAnadvArEva tadvinA pravfttyaBAvAt . ataH
sidDArTakAnAM stutyarTavAdAnAM kAryyatAvAca-
kapadABAvAt na kAryyatADIjanakatvaM . ato-
'prAmARyameva . atastezAmarTavAdAnAM pravarttaka-
tvArTamavaSyaM viDikalpanaM kxptaviSezaRatvaM vA
yuktaM ataeva sidDAntasUtraM . viDinA tvekavAkya-
tvAt stutyarTena viDInAM syuriti . asyArTaH .
arTavAdAnAM stutiparatvena viDinA saha eka-
vAkyatvAt te arTavAdAH pramARAni syuH . taTA ca
viDeyapravfttAveva tezAM tAtparyyaM tatrEva prAmARyaM
yatparaSabdaH sa SabdArTa iti sidDAntAt na svArTe
stutyAdO tatra tAtparyyAmAvAt . tarhi yanna wuHKena
[Page1-105-b+ 52]
samBinnamityAdeH svatntrArTavAdAnAM kA gatiritya-
trAha BUtArTAnAM kriyArTena samAmnAyaH . asyArTaH .
BUtArTAnAM sidDArTAnAM kriyArTena kAryyaboDakena
viDinA iti yAvat . samAmnAyaH pAWaH kAryya-
iti SezaH . tataSca viDivAkyAkANkzApUrakatvena
kAryyAnvitaboDakatayA tezAM prAmARyaM . yaTA .
liKizyamARayUpAhavanIyavAkyAnAM yUpAhavanIya-
paricayAya kAryyAnvitaboDakatvena svAryaboDakatve
prAmARyaM . taTA svargakAmo yajetetyatra svargarUpa-
paricayAya svargaboDakatvena .
“yanna duHKena samBinnaM na ca grastamanantaraM .
aBilAzopanItaM yat tat suKaM svaHpadAspadaM” ..
ityAdi vAkyAnAmapi prAmARyaM . anyaTA yUpA-
dipadArTAparicaye ca tattadviDivAkyAnAM pravfttirna
syAdato viDinEkavAkyatvAt sidDArTakAnAmapi
prAmARyaM . yatra tu viDinA saha viroDaH tatra
na svArTe prAmARyaM . yaTA “aharahaH sanDyAmupA-
sIta” ityAdO .
“sanDyAmupAsate ye tu niyataM saMSitavratAH .
viDUtapApAste yAnti brahmalokamanAmayam” ..
ityAdyarTavAdAnAM .. ato nitye karmmaRi PalaSruti-
rarTavAdaeva so'pi rucyutpAdanaparaH . ato'tra
kAryyatAjYAnAderapravfttiriti dik . iti Darma-
dIpikA ..
<LEND>
