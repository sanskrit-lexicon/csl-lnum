<L>34912<pc>5-018-c<k1>SaniH<k2>SaniH
SaniH¦, puM, ravyAdinavagrahAntargatasaptamagrahaH . tatpa-
ryyAyaH . sOriH 2 SanEScaraH 3 . ityamaraH ..
nIlavAsAH 4 mandaH 5 CAyAtmajaH 6 . iti
trikARqaSezaH .. pAtaNgiH 7 grahanAyakaH 8
CAyAsutaH 9 BAskariH 10 nIlAmbaraH 11 .
iti SabdaratnAvalI .. AraH 12 kroqaH 13
vakraH 14 kolaH 15 saptAMSuH 16 paNguH 17 .
iti jawADaraH .. kAlaH 18 sUryyaputtraH 19
asitaH 20 . iti jyotistattvam .. asya
varRaH kfzRaH . paScimadiNnapuMsakAntyajajAtitamo-
guRakazAyarasamakarakumBarASinIlakAntamaRisO-
rAzwradeSAnAmaDipatirayam . kaSyapamunisantAnaH .
SUdravarRaH . sUryyamuKaH . caturaNgulaparimARaH .
kfzRavarRavastraH . gfDravAhanaH . sUryyaputtraH . catu-
rBujaH . BallavARavaraSUlaDanurDArI . asyADi-
devatA yamaH . pratyaDidevatA prajApatiH . iti
grahayAgatattvabfhajjAtakAdayaH .. api ca .
“SanirvihaNgo'nilavanyavanDyA
SUdrANganA DAtusamaH sTiraSca .
krUraH pratIcI tuvaro'tivfdDo-
'karakzitIw dIrGasunIlalOham ..”
iti nIlakaRWIyajAtakam .. * ..
[Page5-019-a+ 52]
asyotpattiryaTA, --
“marIceH kaSyapo jajYe tasmAjjajYe viBAvasuH .
tasya BAryyABavat saMjYA puttrI tvazwuH prajApateH ..
nAtitejomayaM rUpaM soQuM sAlaM vivasvataH .
mAyAmayIM tataSCAyAM savarRAM nirmmame svataH ..
saMjYovAca tataSCAyAM savarRe SfRu me vacaH .
ahaM yAsyAmi sadanaM pitustvaM punaratra me .
Bavane vasa kalyARi nirvviSaNkaM mamAjYayA ..
iti cCAyAM gfhe sTApya saMjYAgAt piturA-
layam .
manyamAno'Ta tAM saMjYAM savarRAyAM taTA raviH ..
sAvarRiM janayAmAsa manuSrezWaM mahIpate .
SanEScaraM dbitIyaYca sutaM BadrAM tftIyikAm ..”
iti pAdme svargaKaRqe 11 aDyAyaH ..
tasya krUradfzweH kAraRaM yaTA, --
“etasminnantare tatra drazwuM SaNkaranandanam .
AjagAma mahAyogI sUryyaputtraH SanEScaraH ..
atyantAnamravadana IzanmIlitalocanaH .
dvAriRaM SUlahastaYca viSAlAkzamuvAca ha ..
SanEScara uvAca .
SivAjYayA SiSuM drazwuM yAmi SaNkarakiNkara .
vizRupramuKadevAnAM munInAmanuroDataH ..
viSAlAkza uvAca .
AjYAvaho na devAnAM nAhaM SaNkarakiNkaraH .
dvAraM dAtumaSakto'haM vinA manmAturAjYayA ..
dadO vartma graheSAya cakzuHkoRAjYayA tataH .
SaniraByantaraM gatvA nanAmAnamrakanDaraH ..
ratnasiMhAsanasTAYca pArvvatIM sasmitAM mudA .
nataM sUryyasutaM dfzwvA durgA saMBAzya yatnataH .
SuBASizaM dadO tasmE pfzwvA tatkuSalaM SuBA ..
pArvvatyuvAca .
kaTamAnamravaktrastvaM SrotumicCAmi sAmpratam .
kaTaM na paSyasi mAM sADo bAlakaYca graheSvara ..
SaniruvAca .
sarvve svakarmmaRaH sADvi BuYjate vAYCitaM Palam .
SuBASuBaM vA yat karmma kowikalpErna lupyate ..
itihAsaM cAtigopyaM SfRu SaNkaravallaBe .
akaTyaM jananIsAkzAllajjAjanakakAraRam ..
AbAlAt kfzRaBakto'haM kfzRaDyAnEkamAnasaH .
tapasyAsu rataH SaSvadbizaye virataH sadA ..
pitA dadO vivAhena kanyAM citraraTasya ca .
atitejasvinI SaSvattapasyAnuratA satI ..
ekadA sA ftusnAtA suveSaM svaM viDAya ca .
ratnAlaNkArasaMyuktA munimAnasamohinI ..
haripAdaM DyAyamAnaM sA mAM paSyetyuvAca ha .
matsamIpaM samAgatya sasmitAnanalocanA .
SaSApa mAmapaSyantamftunazwA svakopataH .
bAhyajYAnavihInaYca DyAnEkatAnamAnasam ..
na dfzwAhaM tvayA yena na kftaM fturakzaRam .
tvayA dfzwantu yadyattu mUQa sarvvaM vinaSyati ..
ahaYca virate DyAne tAmatozaM purA satIm .
SApaM moktuM na SaktA sA paScAttApaM cakAra ha ..
[Page5-019-b+ 52]
tena mAtarna paSyAmi kiYcidvastu svacakzuzA .
tataH praBfti namrAsyaH prARihiMsABayAdaham ..”
iti brahmavEvartte gaRapatiKaRqe 11 aDyAyaH .. * ..
asya BogakAlo yaTA, --
“ravirmAsaM niSAnATaH sapAdadivasadvayam .
pakzatrayaM BUmiputtro buDo'zwAdaSa vAsarAn ..
varzamekaM surAcAryyaScAzwAviMSadinaM BfguH .
SaniH sArdDadbayaM varzaM svarBAnuH sArdDavatsaram ..”
iti jyotistattvam ..
tasya japamantro yaTA, --
“praRavaM vAgBavaM mAyAM SrImudDftya SanEScaram .
caturTyantaM manuM proktaM ravisUnornavAkzaram ..”
o~ EM hrI~ SrI~ SanEScarAya . iti rudrayAmalam ..
UrdDvapARistanmantraM japet . yaTA, --
“sUryyArarAhumandAnAmUrdDapARO japedvuDaH .
somaketvoraDaH pARyoranyezAM SudDapARikaH ..”
iti ca rudrayAmalam ..
tasya homamantro yaTA . o~ Sanno devIraBIzwaye
Sanno Bavantu pItaye SaMyoraBisravantu naH . yaTA
SanEScarAyeti punaH Sanno devIti homayet .
ityudvAhatattvaDftamatsyapurARam .. * .. vAraviSezaH .
tatra vAravelA yaTA, --
“kftamuniyamaSaramaNgala-
rAmarttuBAskarAdiyAmArdDe .
praBavati hi vAravelA
na SuBASuBakAryyakaraRAya ..” * ..
tatra kAlavelA yaTA, --
“kAlasya velA ravitaH SarAkzi-
kAlAnalAgAmbuDayo gajendU .
dine niSAyAmftuvEdanetra-
nagezu rAmA viDudantinO ca ..”
tatra kulikavelA yaTA, --
“zazWAzwEkaM dineSAt kramaSa iha dine mantri-
caRqeSvaroktaH
pUrvve vArArdDayAmaH kulika iha paro maDyamaSceti
kAlaH .”
taddine pUrvvadiggamananizeDo yaTA, --
“SukrAdityadine na vAruRadiSaM na jYe kuje
cottarAM
mandendoSca dine na SakrakakuBaM yAmyAM gurO na
vrajet ..” * ..
tatra paTamarajoyoge dozo yaTA, --
“Aditye viDavA nArI some cEva pativratA .
veSyA maNgalavAre ca buDe sOBAgyameva ca ..
bfhaspatO patiH SrImAn Sukre cApatyameva ca .
SanO banDyAM vijAnIyAt praTame strI rajasvalA ..”
iti jyotistattvam ..
aTa navAnAM grahARAM dAnAni .
“sUryye DenuYca tAmraYca goDUmaM raktacandanam .
candre candanaSaNKO ca vastraYca tilataRqulAn ..
kuje vfzaH pradAtavyo raktavastraM guqOdanam .
buDe karpUramudgaYca haridvastraM hiraRyakam ..
[Page5-019-c+ 52]
pItavastradvayaM jIve haridrAkanakAni ca .
aSvaH Sukre sito deyaH SuklaDAnyAni yAni ca ..
SanO ca satilA deyA kfzRA gOrlOhamuttamam .
rAhO ca mahizIcCAgO mAzASca tilasarzapAH ..
ajAmezO ca dAtavyO ketO cAnnaYca miMSritam .
svarRagoviprapUjABiH sarvvezAM SAntiruttamA ..”
iti jyotistattvam ..
grahARAM valayo yaTA, --
“guqOdanaM pAyasaYca havizyaM kzIrazazwikam .
daDyodanaM haviScUrRaM mAMsaM citrAnnameva ca ..
dadyAt grahakramAccedaM dbijeByo BojanaM buDaH .
Saktito vA yaTAlABaM satkftya viDipUrvvakam ..”
grahARAM dakziRA yaTA, --
“DenuH SaNKastaTAnaqvAn hema vAso hayastaTA .
kfzRA gOrAyasaM CAgaetA vE dakziRAH kramAt ..”
iti saMskAratattvam ..
<LEND>
