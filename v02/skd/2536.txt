<L>2536<pc>1-128-a<k1>avalehaH<k2>avalehaH
avalehaH¦, puM, (avalihyate kvATAdeH punaH pAkAt
GanIBUtatayA svAdyate iti ava + liha + karmmaRi
GaY .) lehyOzaDaM . tasya lakzaRaM paryyAyaSca
yaTA, --
“kvATAderyat punaH pAkAt GanatvaM sArasakriyA .
so'valehaScalehaSca prASa ityucyate buDEH” ..
(“jihvAlehyAvalehikA”) iti ca vEdyakapari-
BAzA . yaTA, --
“kawPalaM pOzkaraM SfNgI vyozaM yAsaSca kAravI .
SlakzRacUrRIkftaM cEtanmaDunA saha lehayet ..
ezAvalehikA hanti sannipAtaM sudAruRaM .
hikkAM SvAsaYca kAsaYca kaRWarogaYca nASayet ..
etadyojyaM kaPodreke cUrRamArdrakajE rasEH” .
tantrAntare ca uktaM .
“azwANgaM maDunA lihyAdArdrakasya rasena vA .
saMmohaM dAruRaM hanyAttandrAkAsasamanvitam” iti ..
“sarvvezu sannipAtezu na kzOdramavacArayet .
SItopacAri kzOdraM syAcCItaYcAtra viruDyate” ..
ayamaBiprAyaH . sannipAtajvarezu SlezmanigrahArTaM
sarvvadA svedo hita uktaH . tatrAgnisambanDAddeha-
syozRatA tizWedeva . uzReRa maDunA viroDaH .
uktaYca suSrutena .
“uzRErviruDyate sarvaM vizAmyayatayA maDu .
uzRAttamuzREruzRaYca tannihanti yaTA vizaM” iti ..
[Page1-128-b+ 52]
SItopacAri kzOdramiti . SItenopacAro'syA-
stIti SItopacAri . SItaYcAtra sannipAte
viruDyate . ayamavalehaH prAyeRordDvajatrujaroga-
haratvAt sAyamupayujyate . yata uktaM carakeRa .
“UrdDvajatrugadaGnI yA sA sAyamavalehikA .
aDorogaharI yA sA BojanAtprAk prayujyate” .
pOzkaraM puzkaramUlaM tadalABe kuzWaM deyaM ..
SfNgI karkawaSfNgI ! vyozaM SuRWIpippalImaricAni
ca . yAso yavAsaH . kecit yAsasTAne yavAnIM
prakzipanti . kAravI magarelA iti loke . azwA-
NgAvalehikA .. * ..
“svinnamAmalakaM pizwvA drAkzayA saha melayet .
viSvaBezajasaMyuktaM maDunA saha lehayet ..
tenAsya SAmyati SvAsaH kAso mUrcCArucistaTA” ..
ityavalehaH .. * .. anyat yaTA, --
“pippalIM triPalAYcApi samaBAgAM jvarI lihan .
maDunA sarpizA vApi kAsI SvAsI suKI Bavet ..
kawPalaM pOzkaraM SfNgI kfzRA ca maDunA saha .
SvAsakASajvaraharo leho'yaM kaPanASanaH” ..
cAturBadrikA .. * ..
“kawPalaM pOzkaraM SfNgI yavAnI kAravI taTA .
kawutrayaYca sarvvARi samaBAgAni cUrRayet ..
Ardrakasya rasErllihyAnmaDunA vA kaPajvarI .
kAsaSvAsArucicCarddiSlezmAnilanivfttaye” ..
azwANgAvalehaH . iti BAvaprakASaH ..
(“kvATasya syAt punaH pAkAt GanatvaM sArasakriyA .
so'valehaSca lehaH syAt tanmAtrA syAtpalonmitA ..
sitA caturguRA kAryyA cUrRAcca dviguRo guqaH .
dravaM caturguRaM dadyAditi sarvvatra niScayaH ..
supakve tantumattvaM syAdavalehe'psumajjanaM .
sTiratvaM pIqyate mudrA ganDavarRarasodBavaH ..
dugDamikzurasaM yUzaM paYcamUlakazAyakaM .
vAsAkvATaM yaTAyogyamanupAnaM praSasyate .. * ..
tadudAharaRaM . yaTA, --
“kaRwakArItulAM nIra-droRe paktvA kazAyakaM .
pAdaSezaM gfhItvA ca tasmiMScUrRAni dApayet ..
pfTak palAMSAnyetAni guqUcIcavyacitrakAH .
mustaM karkawaSfNgI ca tryUzaRaM DanvayAsakaM ..
BArgI rAsnA SaWI cEva SarkarA palaviMSatiH .
pratyekaYca palAnyazwO pradadyAdGftatElayoH ..
paktvA lehatvamAnIya SIte maDu palAzwakaM .
catuzpalaM tu gokzIryyA pippalInAM catuzpalaM ..
kziptvA nidaDyAt sudfQe mfnmaye BAjane SuBe .
leho'yaM hanti hikkArttiSvAsakAsAnaSezataH .. * ..
kaRwakAryyavalehaH .. * .. iti ca SArNgaDaraH ..)
<LEND>
