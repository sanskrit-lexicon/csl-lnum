<L>14897<pc>2-619-b<k1>timiraH<k2>timiraH
timiraH¦, puM, (timyati klidyati cakzuranena . tima +
“izimadimudIti .” uRAM . 1 . 52 . iti kirac .)
cakzUrogaviSezaH . tasya nidAnAdi yaTA .
caturTapawalagatadozamAha .
“timirAKyaH sa yo dozaScaturTapawalaM gataH .
ruRadDi sarvvato dfzwiM liNganASa iti kvacit ..
asminnapi tamoBUte nAtirUQe mahAgade .
candrAdityO sa nakzatrAvantarIkze ca vidyataH ..
nirmmalAni ca tejAMsi BrAjizRUni ca paSyati .
sa eva liNganASastu nIlikAkAcasaMjYitaH ..
yo dozaH dozo'tra rogaH caturTapawalaM vAhya-
pawalaM gataH sa timirAKyaH . timiradarSanena
timiramasyAstIti timiraH arSa AditvAt .
tasya lakzaRamAha ruRadDItyAdi . sa timi-
rAKyaH . sarvvataH sarvvatra . liNganASa iti
kvacit tantrAntare liNganASasaMjYaH . tasya niru-
[Page2-619-c+ 52]
ktiSca . liNgyate cihnyate aneneti liNgaM dfzwi-
tejaH tasya nASo'smin iti liNganASaH .
asminnapi timire'pi tamoBUte tamastulye .
atra tu BUtaSabdastulyArTaH . BUtaM prARyatIte
same trizvityamaravacanAt . nAtirUQe aprOQe .
candrAdityO nakzatrARi ca paSyati . antarIkze
antarIkzasya prakASamayatvena tamo'BiBAvAt .
tejAMsi agnyAdeH . BrAjizRUni ratnasuvarRA-
dIni . asmin prOQe nIraje ca candrAdityAdInna
paSyatItyanvayaH . nIlikAkAcasaMjYitaH nIlikA-
kAceti nAmAntarAByAM yuktaH .. * ..
dfzwirogARAM saNKyAnAmAni cAha .
dfzwyASrayA zaw ca zaqeva rogAH
zaqliNganASA hi Bavanti tatra .
vAtena pittena kaPena sarvvE-
ruktAt parimlAyya viDiSca zazWaH ..
dfzwyASrayA zaw ca zaqeva rogAH zaw zaw dbAdaSe-
tyarTaH . tatra liNganASAH zaw tAn vivf-
Roti vAtenetyAdi .. * ..
taTA naraH pittavidagDadfzwiH
kaPena cAnyastvaTa DUmadarSI .
yo hrasvajAtyo nakulAnDyasaMjYo
gamBIrasaMjYA ca taTEva dfzwiH ..
pittavidagDadfzwyAdayaH zaw . evaM dfzwyAdayaSca
zaw . evaM dfzwyASrayA dvAdaSarogAH .. * ..
tatra dvAvanyO cAha .
tatrEvAnyO gadO badDO sanimittAnimittakO ..
tezu vAtajasya liNganASasya lakzaRamAha .
vAtena Kalu rUpARi BramantIva ca paSyati .
AvilAnyaruRABAni vyAvidDAnIva mAnavaH ..
AvilAni kaluzARi . aruRAni avyakta-
lOhityayuktAni . AvidDAnIva kuwilAnIva .. *
pEttikamAha .
pittenAdityaKadyotaSakracApataqidguRAn .
nftyataScEva SiKinaH sarvvaM nIlaYca paSyati ..
AdityAdInAM guRAn rUpARi .. * ..
SlEzmikamAha .
kaPena paSyedrUpARi snigDAni ca sitAni ca .
salilaplAvitAnIva jAlakAnIva mAnavaH .. * ..
sannipAtajamAha .
sannipAtena citrARi viparItAni paSyati .
bahuDApi dviGA vApi sarvvARyeva samantataH ..
hInADikA sAnyaTA vA jyotIMzyapi ca
paSyati ..
citrARi nAnAvarRAni . viparItAni vEparItyaM
vivfRoti bahuDetyAdi .. * ..
raktajamAha .
paSyedraktena raktAni tamAMsi viviDAni ca .
haritAnyaTa kfzRAni pItASvapi ca mAnavaH .. * ..
parimlAyinamAha .
raktena mUrcCitaM pittaM parimlAyinamAcaret .
tena pItA diSaH paSyedudyantamiva BAskaram ..
[Page2-620-a+ 52]
vikIryyamARAn KadyotErvfkzAMstejAMsi cEva hi ..
vikIryyamARAn vyApyamAnAn agnyAdiBiriva ..
vAtAdijanitErnetravarRErapi sa zaqviDaH .
liNganASo nigadito varRo vAtAdito yaTA ..
rAgAruRo mArutataH pradizwo
mlAyI ca nIlaSca taTEva pittAt .
kaPAt sitaH SoRitataH saraktaH
samastadozapraBavo vicitraH .. * ..
vAtAdinA hetuBUtena janite netravizaye maRqale
rUpaviSezamAha .
aruRaM maRqalaM vAtAccaYcalaM paruzaM taTA .
pittato maRqalaM nIlaM kAMsyABaM vA sapItakam ..
SvetaM pItaM vA kaTametat vyADipraBAvAt ..
SlezmaRA bahalaM snigDaM SaNKakundendupARqaram .
calatpadmapalASasTaSuklo bindurivAmBasaH .
mfdyamAne tu nayane maRqalaM tadbisarpati ..
bahalaM sTUlam .
maRqalaM tu BaveccitraM liNganASe tridozaje .
pravAlapadmapatrABaM maRqalaM SoRitAtmakam ..
citraM vAtAdivarRam .
raktajaM maRqalaM dfzwO sTUlakAcAruRapraBam .
parimlAyini roge syAt mlAnaM nIlamaTApi vA ..
dozakzayAt svayaM tatra kadAcit syAttu darSanam ..
raktajaM pittAnugAmiraktajam . sTUlakAcAruRa-
praBaM sTUlakAcasyevAruRA praBA yasya tat . etena
sTOlyamaruRatvaYca boDyate . dozakzayAdityAdi .
tatra parimlAyini kAlAntareRa dozakzayAt
kadAcit svayameva darSanaM syAt .. * .. anukta-
vyaTAdAhagOravAdidozaliNga-saMgrahaRArTamAha .
yaTAsvaM dozaliNgAni sarvvezveva Bavanti hi .. * ..
pattavidagDadfzwerlakzaRamAha .
pittena duzwena gatena dfzwiM
pItA Bavedyasya narasya dfzwiH .
pItAni rUpARi ca tena paSyet
sarvvo naraH pittavidagDadfzwiH ..
pittena gatena dfzwiM dfzwAvapi praTamadbitIye
pawale gateneti bodDavyam . tena vyADinA .. * ..
tasminneva pitte dfzwO tftIyaM pawalaM gate rUpa-
viSezamAha .
prApte tftIyaM pawalaM tu doze
divA na paSyenniSi vIkzate saH .
rAtrO sa SItAnugfhItadfzwiH
pittAlpaBAvAt sakalAni paSyet ..
doze'tra pitte .. * .. aTa SlezmavidagDadfzwi-
lakzaRamAha .
taTA naraH SlezmavidagDadfzwi-
stAnyeva SuklAni hi manyate tu .
atrApi SlezmaRo dfzwO praTamadvitIyapawalagatasyE-
talliNgaM bodDavyam .. * .. sa eva SlezmA dfzwO
pawalatrayaM gato naktAnDyaM karotItyAha .
tripu sTito yaH pawalezu dozo
naktAnDyamApAdayati prasahya .
[Page2-620-b+ 52]
divA sa sUryyAnugfhItadfzwiH
paSyettu rUpARi kaPAlpaBAvAt ..
dozo'tra kaPastasyopakrAntatvAt . naktAnDyasya
SlezmavidagDadfzwAvantarBUtatvAcca pfTaggaRanA .. * ..
DUmadarSinamAha .
SokajvarAyAH saSiro'BitApE-
ravyAhatA yasya narasya dfzwiH .
DUmrAMstu yaH paSyati sarvvaBAvAt
sa DUmadarSIti naraH pradizwaH ..
Siro'BitApaH Sirasi GarmmAdinA santApaH .
etasya pittadozo bodDavyaH .. * ..
hnasvajAtyamAha .
yo vAsare paSyati kazwato'Ta
rUpaM mahaccApi nirIkzate'lpam .
rAtrO punaryaH prakftAni paSyet
sa hnasvajAtyo muniBiH pradizwaH .. * ..
nakulAnDyamAha .
vidyotate yasya narasya dfzwi-
rdozABipannA nakulasya yadvat .
citrARi rUpARi divA sa paSyet
sa vE vikAro nakulAnDyasaMjYaH .. * ..
gamBIrakamAha .
dfzwirvvirUpA SvasanopasfzwA
saNkucya yAByantarataH prayAti .
rujAvagAQA ca tamakzirogaM
gamBIraketi pravadanti tajjYAH ..
virUpA vikftA . SvasanopasfzwA vAtopahatA .
rujAvagAQA gamBIravedanAnvitA .. * ..
vAhyO punardvAvapi saMpradizwO
nimittataScApyanimittataSca .
nimittatastasya Siro'BitApAt
jYeyastvaBizyandanidarSanEH saH ..
vAhyO suSrutoktadbAdaSasaMKyeByo'DikO tatra
nimittata Aha Siro'BitApAt Siro'Bi-
tApyate yena vizakusumaganDavahapavanasparSena sa
Siro'BitApastasmAt . aBizyandanidarSanEH
raktABizyandaliNgEriti gadADaraH .. sannipAtA-
BizyandaliNgEriti kArttikaH .. * ..
animittata Aha .
surarziganDarvvamahoragARAM
sandarSanenApi ca BAskarasya .
hanyeta dfzwirmmanujasya tasya
sa liNganASastvanimittasaMjYaH ..
anupalaByamAnAnAM surAdInAM darSananimitta-
mapyanimittaM manyate .. * ..
animittato liNganASasya lakzaRamAha .
tatrAkzivispazwamivAvaBAti
zEdUryyavarRA vimalA ca dfzwiH .
vispazwaM jyotiryuktam . vEdUryyavarRA SyAmA
vimalA nirmmalA . iti dfzwirogAH .. * ..
aTa timiracikitsA .
“BuktvA pARitalaM GfzwvA cakzuzoryadi dIyate .
[Page2-620-c+ 52]
acireREva tadvAri timirARi vyapohati .. * ..
SaNKanABirviBItasya paTyAmajjA manaHSilA .
pipyalI maricaM kuzWaM vacA ceti samAMSakam ..
CAgIkzIreRa saMpizya vawIM kuryyAdyavonmitAm .
hareRumAtrAM saMGfzya jalenAYjanamAcaret ..
timiraM mAMsavfdDiYca kAcaM pawalamarvvudam .
rAtryanDaM vArzikaM puzpaM vawI candrodayA haret ..”
iti candrodayA vawI .. * ..
kaRA salavaRozaRA saharasAYjanA sAYjanA
saritpatikaPaH sitA sitapunarnnavA samBavA .
rajanyaruRacandanaM maDu ca tutTapaTyASilA
arizwadalasAvarasPuwikaSaNKanABIndavaH ..
imAni tu vicUrRayenniviqavAsasA SoDaye-
ttaTAyasi vimarddayet samaDutAmraKaRqena tat .
idaM muniBirIritaM nayanaSoRanAmAYjanaM
karoti timirakzayaM pawalapuzpanASaM balAt ..
lavaRaM sEnDavam . aYjanaM suramA iti loke .
saritpatikaPaH samudraPenaH . SilA manaHSilA .
sAvaro loDraH . sPuwikaH PawkarI . indUH
karpUraH . nayanaSoRaM timire nUtanakusume nUtana-
pawale ca .. * ..
harItakI vacA kuzWaM pippalI maricAni ca .
viBItakasya majjA ca SaNKanABirmmanaHSilA ..
sarvvametat samaM kftvA gavyakzIreRa pezayet .
nASayettimiraM kaRquM pawalARyarvvudAni ca ..
api trEvArzikaM SukraM mAsenEkena nASayet .
aDikAni ca mAMsAni rAtrAvanDatvameva ca ..
candrodayA vawI puzpe timire ca .. * ..
rajanI nimbapatrARi pippalI maricAni ca .
viqaNgaM BadramustaYca saptamI tvaBayA smftA ..
ajAmUtreRa saMpizya CAyAyAM SozayedbawIm .
vAriRA timiraM hanti gomUtreRa tu pizwikAm ..
maDunA pawalaM hanti nArIkzIreRa puzpakam .
ezA candrapraBAvarttiH svayaM rudreRa nirmmitA ..
iti candrapraBAvarttiH .. * ..
kaRA CAgayakfnmaDye pakvA tadrasapezitA .
acirAdDanti naktAnDyaM tadbat sakzOdramUzaRam ..
triPalAyA rasaM prasTaM prasTaM BfNgarajasya ca .
vfzasya ca rasaM prasTaM SatAvaryyASca tatsamam ..
guqUcyA AmalakyASca rasaM CAgIpayastaTA .
prasTaM prasTaM samAhftya sarvvEreBirGftaM pacet ..
kalkaH kaRA sitA drAkzA triPalA nIlamut-
palam .
maDukaM kzIrakAkolI maDuparRI nidigDikA ..
tatsADusidDaM vijYAya SuBe BARqe niDApayet .
UrdDvaM pAnamaDaHpAnaM maDye pAnaM praSasyate ..
yAvanto netrajA rogAstAn pAnAdapakarzati .
surakte raktaduzwe ca rakte vA viSrute taTA ..
naktAnDye timire kAce nIlikA pawalArvvude .
aBizyande'DimanTe ca yakzmakope sudAruRe ..
netrarogezu sarvvezu dozatrayakftezvapi .
paraM hitamidaM proktaM triPalAdyaM mahAGftam ..
[Page2-621-a+ 52]
BfNgarajaH BfNgarAjaH BaNgagarA iti loke .
kzIrakAkolyA alABe aSvaganDAmUlaM grAhyam ..
maDuparRyatra jalajaM yazwImaDu cakzuzyatvAt . tada-
lABe sAmAnyaM yazwImaDu grAhyaM tUlyaguRatvAt ..
triPalAdyaM Gftam .. * ..
SatamekaM harItakyA dviguRaYca viBItakam .
caturguRaM tvAmalakaM vfzamArkavayoH samam ..
caturguRodakaM dattvA SanErmmfdvagninA pacet .
BAgaM caturTaM saMrakzya kvATaM tamavatArayet ..
SarkarA maDukaM drAkzA maDuyazwirnnidigDikA .
kAkolI kzIrakAkolI triPalA nAgakeSaram ..
pippalI candanaM mustaM trAyamARAmaTotpalam .
GftaprasTasamaM kzIraM kalkEretEH SanEH pacet ..
hanyAt satimiraM kAcaM naktAnDyaM Sukrameva ca .
taTA srAvaYca kaRqUYca SvayaTuYca kazAyatAm ..
kaluzatvaYca netrasya viDarmmapawalAnvitam .
bahunAtra kimuktena sarvvAn netrAmayAn haret ..
yasya copahatA dfzwiH sUryyAgniByAM prapaSyataH .
tasyEtadBezajaM proktaM muniBiH paramaM hitam ..
mArjjitaM darpaRaM yadvat parAM nirmmalatAM vrajet .
tadvadetena pItena netraM nirmmalatAmiyAt ..
vAridroRadvayaM cAtra vfzamArkavayostule .
kAkolIyugalAlABe aSvaganDAmUlaM grAhyam ..
dvitIyaM triPalAdyaM Gftam .. * ..
vAsAviSvAmftAdArvvIraktacandanacitrakEH .
BUnimbanimbakawukApawolatriPalAmbudEH ..
niSAkaliNgakuwajEH kvATaH sarvvAkzirogahA .
vEsvaryyaM pInasaM SvAsaM kAsaM nASayati Druvam ..
vAsAdikvATaH .
iti netrarogADikAraH .” iti BAvaprakASaH .. * ..
kiYca . gAruqe 198 aDyAye .
“katakasya PalaM SaNKaM sEnDavaM tryuzaRaM vacA .
Peno rasAYjanaM kzOdraM viqaNgAni manaHSilA ..
ezAM varttirhanti kAsaM timiraM pawalaM taTA ..”
<LEND>
