<L>35726<pc>5-095-a<k1>SivarAtriH<k2>SivarAtriH
SivarAtriH¦, strI, (SivapriyA rAtriH .) Siva-
caturddaSI . yaTA, kAlamADavIye skAnde nAgara-
KaRqam .
“mAGamAsasya Seze yA praTame PAlguRasya ca .
kfzRA caturddaSI sA tu SivarAtriH prakIrttitA ..”
atrEkasyAstiTermmAGIyatvaPAlgunIyatve muKya-
gORavfttiByAM avirudDe . tatastu mAGyanantarA
caturddaSI SivarAtriH tasyAmupavAsaH praDAnam .
“na snAnena na vastrena na DUpena na cArccayA .
tuzyAmi na taTA puzpEryaTA tatropavAsataH ..”
iti SaNkarokteH .. * ..
skAnde .
“tato rAtrO prakarttavyaM SivaprIRanatatparaH .
prahare prahare snAnaM pUjAYcEva viSezataH ..”
atra vIpsayA praharacatuzwayasADyaM vrataM pratIyate
narasiMhAcAryyaDfteSvarasaMhitAyAm .
“SEvo vA vEzRavo vApi yo vA syAdanyapUjakaH .
sarvvaM pUjAPalaM hanti SivarAtribahirmma KaH .. * ..
saMvatsarapradIpe .
“dugDena praTamaM snAnaM daDnA cEva dvitIyake .
tftIye ca taTAjyena caturTe maDunA taTA ..”
ISAnasaMhitAyAm .
“mAGe kfzRacaturddaSyAM ravivAro yadA Bavet .
BOmo vApi Baveddevi karttavyaM vratamuttamam ..
Sivayogasya yOgena tadBaveduttamottamam .
SivarAtrivrataM nAma sarvvapApapraRASanam .
AcARqAlamanuzyARAM BuktimuktipradAyakam ..”
nAgaraKaRqe .
“upavAsapraBAveRa balAdapi ca jAgarAt .
SivarAtrestaTA tasya liNgasyApi prapUjayA .
akzayAnlaBate lokAn SivasAyujyamApnuyAt ..”
pAdme .
“varze varze mahAdevi naro nArI pativratA .
SivarAtrO mahAdevaM kAmaM BaktyA prapUjayet ..”
ISvAnasaMhitAyAm
“evameva vrataM kuryyAt prati saMvatsaraM vratI .
dvAdaSAbdikametadDi caturvviMSAbdikaM taTA .
sarvvAn kAmAnavApnoti pretyaceha ca mAnavaH ..”
hemAdriDftA smftiH .
“pradozavyApinI grAhyA SivarAtricaturddaSI ..”
pradozamAha vatsaH .
“pradozo'stamayAdUrdDvaM GawikAdvayamizyate ..”
[Page5-095-b+ 52]
UrdDvamanantaram . vAyupurARe .
“trayodaSyastage sUryye catasfzvapi nAqizu .
BUtavidDA tu yA tatra SivarAtrivrataYcaret ..”
ISAnasaMhitAyAm .
“mAGe kfzRacaturddaSyAmAdidevo mahAniSi .
SivaliNgatayodBUtaH kowisUryyasamapraBaH ..
tatkAlavyApinI grAhyA SivarAtrivrate tiTiH .
ardDarAtrAdaDaScordDvaM yuktA yatra caturddaSI ..
vyAptA sA dfSyate yasyAM tasyAM kuryyAt vrataM
naraH ..”
atra .
“mahAniSA dve Gawike rAtrarmaDyamayAmayoH ..”
iti devaloktA mahAniSA grAhyA .. GawikA
ekadaRqaH . evaYca yaddine pradozaniSiTo-
BayavyApinI caturdaSI taddine vrataM uBaya-
vyAptyanuroDAt . kAlamADavIye'pyevam . etena
paradine uBayavyApitve'pi pUrvvadivasIyarAtri-
dvitIyayAmapraBfticaturdaSIsattve bahupraharavyA-
pitvena pUrvvadina eva vratamiti nirastam . yadA
tu pUrvvedyurniSITamAtravyAptiH paredyuH pradoza-
mAtravyAptistadA pUrvvedyurvratam . praDAnakAla-
vyAptyanuroDAt .
“pUrvvedyuraparedyurvvA mahAniSi caturdaSI .
vyAptA sA dfSyate yasyAM tasyAM kuryyAdvrataM
naraH ..”
itISAnasaMhitAvacanAcca ..
etadvizaya eva BavizyapurARam .
“ardDarAtrAt purastAttu jayAyogo Bavedyadi .
pUrvvavidDEva karttavyA SivarAtriH SivapriyEH ..”
vizRuDarmmottare .
“jayantI SivarAtriSca kAryye BadrajayAnvite .
kftvopavAsaM tiTyante tadA kuryyAcca pAraRam ..”
tiTyante pAraRaM jayantImAtraparaM atra caturdaSyA-
meva tat .
“brahmARqodaramaDye tu yAni tIrTAni santi vE
pUjitAni BavantIha BUtAyAM pAraRe kfte ..”
iti skAndAt .
“dinamAnapramARena yA tu rAtrO caturddaSI .
SivarAtrista sA jYeyA caturdaSyAntu pAraRam ..”
iti gOtamIyAcca .
yadA tu pUrvvadine na niSITavyAptiH paradine
pradozamAtravyApinI tadA parA grAhyA . pradoza-
vyApinIti prAguktatvAt tiTestrisanDyavyApi-
tvAcca . etadvizaya eva liNgapurARam
“SivarAtrinrate BUtAM kAmavidDAM vivarjayet .
ekenEvopavAsena brahmahatyAM vyapohati ..”
atrAmAvAsyAyAmeva pAraRam .
“SivA GorA taTA pretA sAvitrI ca catu-
rdaSI .
kuhUyuktEva karttavyA kuhvAmeva hi pAraRam ..”
iti vacanAt .. * ..
tadayaM saMkzepaH . yaddine pradozaniSIToBaya-
[Page5-095-c+ 52]
vyApinI caturdaSI taddine vratam . yadA tu pUvva-
dyurniSITavyApinI paredyuH pradozamAtravyApinI
tadA pUrvvedyurvratam . yadA tu na pUrvvedyurniSITa-
vyAptiH paredyuH pradoza vyApinIMtadA paradine .
pAraRantu paradine caturdaSIlABe caturdaSyAM tada-
lABe amAvasyAyAm . tatra prayogaH .. * ..
prAtarudaNmuKaH tat sadityuccAryya sUryyaH soma
iti paWitvA jalAdInyAdAya saNkalpayet .
“mantreRAnena gfhnIyAnniyamaM BaktimAnnaraH .
SivarAtrivrataM hyetat karizye'haM mahAPalam .
nirviGnamastu me cAtra tvatprasAdAjjagatpate ..”
iti SivarahasyAt SivarAtri ityAdinA-
niyamya .
“caturdaSyAM nirAhAro BUtvA SamBo pare'hani
Bokzye'haM BuktimuktyarTaM SaraRaM me BaveSvara ..”
iti garuqapurARIyaM paWet .
rAtrO praTamaprahare pratizWite liNge apratizWite
vA pratizWAM viDAya pUjAM kuryyAt . hO~ astrAya
Paqiti pAdaGAtatrayeRa viGnAnniHsAryya tenEva
tAlatrayeRa karacCowikayA ca daSadigbanDanaM
kftvA BUtaSudDiM viDAya hAM hfdayAya nama ityA-
dinA zaqaNgAni nyasya hO~ iti mantreRa prARA-
yAmaM viDAya pUjayet . pArTivaliNge cettadA
vakzyamARapUjAviDinA pUjayet . tatrAyaM viSezaH
hO~ ISAnAya nama iti praTamaprahare dugDena
snApayitvA punarjalena snApayitvA .
“SivarAtrivrataM deva pUjAjapaparAyaRaH .
karomi viDivaddattaM gfhARArGyaM maheSvara ..”
ityanenArGyaM dattvA ganDAdiBiH saMpUjyamUlamantra
japitvA praRamya gItanftyAdiBistaM praharaM nayet ..
“tadDyAnaM tajjapaH snAnaM tatkaTASravaRAdikam .
upavAsakftO hyete guRAH proktA manIziBiH ..”
iti devIpurARe sAmAnyataH SravaRAt atrApi
taTA .. * .. dvitIyaprahare tu viSezaH . hO~
aGorAya nama iti daDnA snAnam . arGyamantrastu ..
“namaH SivAya SAntAya sarvvapApaharAya ca .
SivarAtrO dadAmyarGyaM prasIda umayAM saha ..” * ..
tftIyaprahare tu . hO~ vAmadevAya nama iti
Gftena snAnam . arGyamantrastu .
“duHKadAridynaSokena dagDo'haM pArvvatISvara .
SivarAtrO dadAmyarGyamumAkAnta gfhARa me .. * ..
caturTaprahare tu . hO~ sadyojAtAya nama iti
maDunA snAnam . arGyamantrastu .
“mayA kftAnyanekAni pApAni hara SaNkara .
SivarAtrO dadAmyarGyaM umAkAnta gfhARa me ..”
tato namaH SivAya iti mUlamantraM japitvA
praBAte'viGnena ityAdivakzyamAnamantrAn paWet ..
taTA ca garuqapurARam .
“mUlamantraM tato japtvA praBAte tat samApayet .
aviGnena vrataM deva tvatprasAdAt samarpitam ..
kzamasva jagatAM nATa trElokyADipate hara .
yanmayAdya kftaM puRyaM tadrudrasya niveditam ..
[Page5-096-a+ 52]
tvatprasAdAnmayA deva vratamadya samarpitam .
prasanno Bava me SrIman madBUtiM pratipadyatAm .
tvadAlokanamAtreRa pavitro'smi na saMSayaH ..”
paradine brAhmaRAn BojayitvA caturdaSIlABe
tatra tadalABe amAvasyAyAM pAraRaM kuryyAt .
tatra mantraH .
“saMsArakleSadagDasya vratenAnena SaNkara .
prasIda sumuKo nATa jYAnadfzwiprado Bava ..” * ..
tatra pArTivaSivaliNgapUjAviDiH . tatra Siva-
vAkyaM skAnde .
“viprasya tu sadEvAhaM SucerapyaSucerapi .
gfhvan valiM prahfzyAmi viprARAmiva darSanAt ..
valiM pUjAm . taTA,
“SUdraH karmmARi yo nityaM svIyAni kurute
priye .
tasyAhamarccAM gfhvAmi candraKaRqaviBUzite ..”
taTA,
“namo'ntena SivenEva strIRAM pUjA viDIyate ..”
evakAreRa praRavanivfttiH . evaM SUdrasyApi .
taTA nfsiMhatApanIye . “sAvitrIM praRavaM yaju-
rlakzmIM strISUdrayornecCanti . sAvitrIM praRavaM
yajurlakzmIM strI SUdro yadi jAnIyAt sa
mfto'Do gacCati iti .” necCanti paryyantaM
parASaraBAzye'pi liKitam . govindaBawwa-
Dftam .
“svAhApraRavasaMyuktaM SUdre mantraM dadaddvijaH .
SUdro nirayamApnoti brAhmaRaH SUdratAmiyAt ..”
gOtamaH .
“rAtrAvudaNmuKaH kuryyAt dEvakAryyaM sadEva hi .
SivArccanaM sadApyevaM SuciH kuryyAdudaNmuKaH ..”
sadA divArAtrO . atra hetumAha rudrayAmale .
“na prAcImagrataH SamBornodIcIM Sakti-
saMsTitAm .
na pratIcIM yataH pfzWamato dakzaM samASrayet ..”
yajamAnaH SamBoH prAcImavasTitaye na samA-
Srayet SamBorjagatsaMhArakasyAgrataH sAMmuKyAt
paYcavaktrapakze praDAnaM vaktraM prAcyavasTitam ..
ekavaktrapakze sutarAM taTA . tadrUpamAha Bavizya-
purARam .
“sOmyaM mOlInduBft tryakzaM ekavaktraM caturBujam
SivarUpaM gfhe kuryyAt prAsAde vApyaninditam ..
atrAgre pujAnizeDAt devAgre svasya cApyagre
prAcI proktA gurukramEH . ityasya na vizayaH .
kintvaBiDAnAdiprasidDA prAcI grAhyA . eta-
danusArAdvakzyamARapUrvvAdyAgneyyantapUjA . ata-
eva tantrAntaram .
“yatrEva BAnustu viyatyudeti
prAcIti tAM vedavido vadanti .
taTA puraH pUjakapUjyayoSca
sadAgamajYAH pravadanti tAntu ..”
evaYca devatAntarapUjA pUrvvAhve prANmuKena sAyaM
papimABimuKena rAtrAbudaNmuKena kAryyA .
[Page5-096-b+ 52]
“prAkpaScimodagAsyastu prAtaH sAyaM niSAsu
ca ..”
iti vacanAt ..
iti vAcaspatimiSrAH . mEvaM pUjA ratnAkarokta-
BavizyapurARIyasaptAkzarasUryyamantraprastAva eva
prAgAdidiNniyamABiDAnAt . vyavahAro'pi
atra na taTeti .. * .. liNgapurARe .
“vinA BasmatripuRqreRa vinA rudrAkzamAlayA .
pUjito'pi mahAdevo na syAttasya PalapradaH .
tasmAnmfdApi karttavyaM lalAwe'pi tripuRqrakam ..
nandipurARe .
“AyuzmAn balavAn SrImAn puttravAn Dana-
vAn suKI .
varamizwaM laBelliNgaM pArTivaM yaH samArccayet .
tasmAttu pArTivaM liNgaM jYeyaM sarvArTasADakam ..”
Bavizye .
“mfdBasmagoSakftpiRqaM tAmrakAMsyamayaM taTA .
kftvA liNgaM sakft pUjya vaset kalpAyutaM divi ..
vArkzaM vittapradaM liNgaM sPAwikaM sarvakAmadam .
narmmadAgirijaM SrezWamanyadapi hi liNgavat ..”
liNgavat liNgAkAram . kAlakOmudyAm .
“akzAdalpaparImARaM na liNgaM kutracinnaraH .
kurvvItANguzWato hrasvaM na kadAcit samAcaret ..
akzo'SItiraktikA . aNguzWataH bfhatparvva-
granTitaH .
“aNguzWANgulimAnantu yatra yatropadiSyate .
tatra tatra bfhatparvvagranTiBirminuyAt sadA ..”
iti CandogapariSizwAt ..
SivaDarmme .
“sahasramarccayelliNgaM nirayaM sa na gacCati .
rudrlokamavApnoti BuktvA BogAnanuttamAn ..”
taTA .
“vAlukAni ca liNgAni sahasrARi ca kArayet
sahasramarccanAt so'pi laBate vAYCitaM Palam ..”
tataScAmukatiTAvAraByAmukalABakAmaH sahasra-
mitapArTivaSivaliNgapUjanamiti yaTAsTAne
vAkye deyam .. * .. brahmapurARe .
“yAvanna dIyate cArGyaM BAskarAya niveditam .
tAvanna pUjayedvizRuM SaNkaraM vA maheSvarIm ..”
rAGavaBawwaDftam .
“sarvvatrEva praSasto'bjaH SivasUryyArccanaM vinA ..”
abjaH SaNKaH . agnipurARe .
“talliNgEH pUjayenmantrEH sarvvadevAn pfTak pfTak .
DyAtvA praRavapUrvantu tannAmnA susamAhitaH .
namaskAreRa mantreRa puzpARi vinyaset pfTak ..”
devIpurARe .
“mfdAharaRasaMGawwapratizWAhvAnameva ca .
snapanaM pUjanaYcEva visarjjanamataH param ..
haro maheSvaraScEva SUlapARiH pinAkaDfk .
paSupatiH SivaScEva mahAdeva iti kramAt ..”
atra pUrvvoktasaptakarmmARi paravacanoktasapta-
nAmaBiH kriyAnurUpaviBaktimadBiryaTAyaTaM
[Page5-096-c+ 52]
kAryyARi . adfzwArTayorarTakramAsamBavena pAMWa-
kramAdeva AvAhanAt prAk pratizWA SrAdDa
kuSAsanadAnavat .. * .. tatrAnuzWAnam . harAya
nama iti mfdAharaRam . maheSvarAya nama iti
saMGawwanam . SUlapARe iha supratizWito Bava iti
pratizWA . DyAyennityamityAdinA DyAtvA pinAka
Gfk ihAgacCa ityAdyAvAhanam . paSupataye nama
iti snapanam . etat pAdyaM namaH SivAya nama
evamarGyAdinA pUjayet . visarjjanAt pUrvvaM
BavizyapurARoktaM svaBAvasidDaprAcyESAnyAdi-
dikzu vAmAvarttena pUjanam . yaTA . sarvAya
kzitimUrttaye namaH . BavAya jalamUrttaye namaH .
rudrAya agnimUrttaye namaH . ugrAya vAyumUrttaye
namaH . BImAya AkASamUrttaye namaH . paSupataye
yajamAnamUrttaye namaH . mahAdevAya somamUrttaye
namaH . ISAnAya sUryyamUrttaye namaH .
“mUrttayo'zWO SivasyEtAH pUrvAdikramayogataH .
Agne yyantAH prapUjyAstA vedyAM liNge SivaM
yajet ..”
tato mahAdeva kzamasva iti saMhAramudrayA visa-
rjjayet .. * .. nandipurARe .
“goBUtilahiraRyAdivalipuzpanivedane .
jYeyo namaH SivAyeti mantraH sarvvArTasAGakaH ..
sarvvamantrADikaScAyamoNkArAdyaH zaqakzaraH .
tanmantrajApI tatkarmmaratastadgatamAnasaH .
nizkAmaH puruzo rAjan sa rudrapadamaSnute ..”
Bavizye paYcAkzaramupakramya .
“apavitraH pavitro vA sarvAvasTAM gato'pivA .
mahApAtakayukto vA mantrasyAsya jape yaTA .
aDikArI Bavet sarvva iti devo'bravIcCivaH ..”
iti taTetyarTaH .. pUrvvoktayaTApadAnuroDAt .
tena yaTADikArI BavettaTAbravIdityarTaH . taTA,
“sarvvezAmeva pAtrARAM paraM pAtraM maheSvaraH .
patantaM trAyate yasmAdatIva narakArRavAt ..
SivamuddiSya yaddattaM sarvva kAraRakAraRam .
tadanantaPalaM dAturBavatIha kimadButam ..
dattvA nEvedyavastrAdi nAdadIta kadAcana .
tyaktavyaM SivamuddiSya tadAdAne na tatPalam ..”
AdAne grahaRe . SivaDarme .
“tasmAt puzpEH PalEH patrEstoyErapi ca yatPalam
tadanantaPalaM jYeyaM BaktirevAtra kAraRam ..”
Bavizye .
“liNgAnulepanaM kAryyaM divyaganDEH suganDiBiH .
varzakowiSataM divyaM Sivaloke mahIyate ..”
SivaDarmme .
“tasmAt puzpapradAnena liNgezu pratimAsu ca .
aSItivarzakowInAM durgatiM na naro vrajet ..”
skAnde .
“SuzkARyapi ca patrARi SrIvfkzasya sadEva hi ..”
dAtavyAnIti SezaH . Bavizye .
“DustUrakESca yo liNgaM sakft pUjayate naraH .
sa golakzaPalaM prApya Sivaloke mahIyate ..
[Page5-097-a+ 52]
vilvapatrEraKaRqESca yo liNgaM pUjayet sakft .
sarvvapApErvinirmuktaH Sivaloke mahIyate ..”
taMTA .
“sarvvakAmapradaM vilvaM dAridrasya praRASanam .
vilvapatrAt paraM nAsti yena tuzyati SaNkaraH ..”
taTA .
“keSakIwApabidDAni niSi paryyuzitAni ca .
svayaM patitapuzpARi tyajedupahatAni ca ..”
taTA .
“devadArumametaYca sarjjaSrIvAsakundurum .
SrIPalaM cAjyamiSrantu dattvApnoti parAM gatim”
sarjjaH SAlarasaH . SrIvAsaH saraladravaH . kunduruH
SEleyam .
“eByaH sOganDikaM DUpaM zawsahasraguRottaram .
aguruM SatasAhasraM dviguRaYcAsitAgurum .
gugguluM GftasaMyuktaM sAkzAt gfhvAti SaNkaraH ..”
taTA .
“tElenApi hi yo dadyAt GftABAvena mAnavaH .
tena dIpapradAnena SivavadrAjate Buvi ..”
nandikeSvare .
“aTa BaktyA SivaM pUjya nEvedyamupakalpayet .
yadyadevAtmanaH SreyastattadISAya kalpayet ..”
SAlitaRqulaprasTasya kuryyAdannaM susaMskftam .
SivAya taM caruM dadyAt caturdaSyAM viSezataH ..”
prasTamAnaM prAguktam . Sivasarvvasve skAndam .
ekamAmraPalaM pakvaM yaH SamBorvinivedayet .
varzARAmayutaM BogEH krIqate sa Sive pure ..
ekaM mocAPalaM pakvaM yaH SivAya nivedayet .
varzalakzaM taTABogEH Sivaloke mahIyate ..”
SivapurARe .
“nEvedyaM GftasaMyuktaM maDuparkaM nivedayet .
agnizwomasya yajYasya PalamApnoti mAnavaH ..”
Sivasarvvasve skAndam .
“paripakvaM susaMmfzwamAjyasiktaM susaMskftam .
SivAya mAMsaM dattvA tuMSfRu yat PalamApnuyAt ..
aSezaPaladAnena yat PalaM parikIrttitam .
tat PalaM prApnu yAnnityaM sarvvaM mAMsanivedanAt ..”
SivaDarmme .
“liNgavedI BaveddevI liNgaM sAkzAt maheSvaraH .
tayoH saMpUjanAt syAtAM devI devaSca pUjitO ..”
devIpurARe .
“savyaM vrajettato'savyaM praRAlaM nEva laNGayet .
ekIBUtamanA rudre yaH kuryyAt triH pradakziRam ..
Cinnastena BavagranTirna tasya punarudBavaH ..”
Bavizye .
“jAnuByAM cEva pARiByAM SirasA ca vicakzaRaH .
kftvA praRAmaM deveSe sarvvAn kAmAnavApnuyAt ..”
liNgapurARe .
“ganDapuzpanamaskArErmuKavAdyESca sarvvaSaH .
yo mAmarccayate tatra tadA tuzyAmyahaM sadA ..”
mahABArate .
“sarvvalakzaRahIno'pi yukto vA sarvvapAtakEH .
[Page5-097-b+ 52]
sarvvaM tarati tat pApaM BAvayan SivamAtmanA .
rAGavaBawwaDftam .
“aDomuKe vAmahaste UrdDvAsyaM dakzahastakam .
kziptvANgulIraNgulIBiH saMgfhya parivarttayet .
proktA saMhAramudreyamarpaRe tu praSasyate ..”
arpaRe AtmanIti SezaH . skAnde .
“nirmmAlyaM yo hi madBaktyA SirasA DArayi-
zyati .
aSucirBinnamaryyAdo naraH pApasamanvitaH ..
narake pacyate Gore tiryyagyonO ca jAyate .
brahmahApi SucirBUtvA nirmmAlyaM yastu DArayet
tasya pApaM mahacCIGraM nASayizye mahAvrate ..”
SuciH snAnAdineti SezaH . evaYca .
“spfzwvA rudrasya nirmmAlyaM savAsA AplutaH
SuciH ..”
iti kAlikApurARIyamaSucivizayam ..
anupanItavizayamiti SrIdattaH . bahvfcagfhya-
pariSizwam .
“agrAhyaM SivanEvedyaM patraM puzpaM PalaM jalam .
SAlagrAmaSilAsparSAt sarvvaM yAti pavitratAm ..
kAlikApurARe .
“yo yaddevArccanarataH sa tannEvedyaBakzakaH .
kevalaM sOraSEve tu vEzRavo nEva Bakzayet ..”
iti tiTyAditattvam .. * ..
anyacca .
brahmovAca .
“SivarAtrivrataM vakzye kaTAYca sarvvakAmadAm .
yaTA ca gOrI BUteSaM pfcCati sma paraM vratam ..
SrImahAdeva uvAca .
mAGaPAlgunayormmaDye yA ca kfzRA caturdaSI .
tasyAM jAgaraRAdrudraH pUjito BuktimuktidaH ..
kAmayukto haraH pUjyo dvAdaSyAmeva keSavaH .
upozitEH pUjitaH sannarakAttArayettaTA ..
nizAdaScArvvude rAjA pApI sundarasenakaH .
sa kukkurEkasaMyukto mfgAn hantuM vanaM gataH ..
mfgAdikamasaMprApya kzutpipAmArdito girO .
rAtrO taqAgatIre sa nikuYje jAgradAsTitaH ..
tatrAsti liNgaM svaM rakzaYCarIraM cAkzipattataH .
parRAni cApatanmUrdDni liNgasyEvaM na jAnataH ..
tena DUliniroDAya kziptaM nIraYca liNgake .
SaraH pramAdenEkastu pracyutaH karapallavAt ..
jAnuByAmavanIM gatvA liNgaM spfzwvA gfhItavAn
evaM snAnaM sparSanaYca pUjanaM jAgaro'Bavat ..
prAtargfhAgato BAryyAdattAnnaM BuktavAn sa ca .
kAle mfto yamaBawEH pASErbadDvA tu nIyate ..
tadA mama gaREryudDe jitvA muktIkftaH sa ca .
kukkureRa sahEvABUdgaRo matpArSvago'malaH ..
evamajYAnataH puRyaM jYAnAt puRyamaTAkzayam .
trayodaSyAM SivaM pUjya kuryyAttanniyamaM vratI ..
prAtardeva caturddaSyAM jAgarizyAmyahaM niSi .
pUjAM dAnaM japaM homaM karizyAmyAtmaSaktitaH ..
caturddaSyAM nirAhAro BUtvA SamBo pare'hani .
[Page5-097-c+ 52]
Bokzye'haM BuktimuktyarTaM SaraRaM me BaveSvara ..
paYcagavyAmftEH snAtvA antakAle guruM SritaH .
o~ namo namaH SivAya ganDAdyEH pUjayedDaram ..
tilataRqulavrIhIMSca juhuyAt svaSftaM carum .
hutvA pUrRAhutiM dadyAt SfRuyAdgItasatkaTAm ..
ardDarAtre triyAme ca caturTe ca punaryajet .
mUlamantraM taTA japtvA praBAte ca kzamApayet ..
aviGnena vrataM deva tvatprasAdAt samarpitam .
kzamasva jagatAM nATa trElokyADipate Siva ..
yanmayAdya kftaM puRyaM tacCivasya niveditam .
tvatprasAdAnmayA deva vratamadya samarpitam ..
prasanno Bava me SrIman madgfhaM pratigamyatAm .
tadAlokanamAtreRa pavitro'smi na saMSayaH .
BojayedDyAnanizWAMSca vastracCatrAdikaM dadet ..
devAdideva BUteSa lokAnugrahakAraka .
yanmayA SradDayA dattaM prIyatAM tena me praBuH ..
iti kzamApya ca yatIn kuryyAt dvAdaSavArzikam
kIrttiSrIputtrarAjyAdi prApya SEvaM puraM vrajet ..
dvAdaSasvapi mAsezu prakuryyAdiha jAgaram .
yatIn dvAdaSa saMpUjya dIpadaH svargamApnuyAt ..”
iti gAruqe SivarAtrivratakaTA 124 aDyAyaH ..
<LEND>
