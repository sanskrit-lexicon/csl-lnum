<L>35737<pc>5-102-b<k1>SivA<k2>SivA
SivA¦, strI, (Siva + wAp .) durgA . muktiH .
yaTA, --
“SivA muktiH samAKyAtA yoginAM mokza-
gAminI .
SivAya yAM japeddevIM SivA loke tataH smftA ..”
iti devIpurARe 45 aDyAyaH ..
api ca .
“SivA kalpARarUpA ca SivadA ca SivapriyA .
priye dAtari cASabdaH SivA tena prakIrttitA ..”
iti brahmavEvartte prakftiKaRqe 54 aDyAyaH ..
[Page5-102-c+ 52]
aparaYca .
“SaSca kalyARavacana irevotkfzwavAcakaH .
samUhavAcakaScEva vAkAro dAtfvAcakaH ..
SreyaHsaMGotkfzwadAtrI SivA tena prakIrttitA .
SivarASirmUrttimatI SivA tena prakIrttitA ..
Sivo hi mokzavacanaScAkAro dAtfvAcakaH .
svayaM nirvvARadAtrI yA sA SivA parikIttitA”
iti brahmavEvartte SrIkfzRajanmaKaRqe 27 aGyAyaH ..
SamIvfkzaH . harItakI . SfgAlaH . tAma-
lakI . ityamaraH .. AmalakI . iti medinI ..
budDaSaktiviSezaH . sa tu dvAviMSajinamAtA .
iti trikARqaSezaH .. haridrA . dUrvvA . goro-
canA . iti rAjanirGaRwaH .. * .. SfgAlasya
DvaneH SuBASuBaM yaTA, --
“SoBanaM SuBaPalAptisUcakaM
kaTyatetyavitaTaM SivArutam .
SAntadIptakakuBAM viSezato
jYAnamatra ca sadopayujyate ..
dagDA diguktA dinanATayuktA
vivasvadAptA Bavati pradIptA .
sA DUmitA yAM savitA prayAtaH
SezA digantAH kila paYca SAntAH ..
dagDA digESI jvalitA digEndrI
praDUmitA cAnaladikkrameRa .
pratyekamekaM praharAzwakena
BuNkte diSo'zwO savitA krameRa ..
Adye dinasya prahare pravftte
maheSadeveSahutASadikzu .
SivA rawantI kurute narARAM
saMtrAsakAyavyayabanDanAni ..
ahno dvitIye praharasya BAge
sahasranetrAnalakAladikzu .
SivA rawantI kurute narARAM
saMtrAsakAyavyayabanDanAni ..
brAhmye tftIye prahare dinasya
hutASavEvasvatayAtudikzu .
SivA rawantI kurute narARAM
saMtrAsakAyavyayabanDanAni ..
samAgate'hnaH prahare turIye
preteSarakzaHpatipASidikzu .
SivA rawantI kurute narARAM
saMtrAsakAyavyayabanDanAni ..
Adye niSAyAH prahare pravftte
rakzo'DiyAdaHpativAtadikzu .
SivA rawantI kurute narARAM
saMtrAsakAyavyayabanDanAni ..
tato dvitIyaprahare rajanyA-
stoyo'DinATAnilasomadikzu ..
SivA rawantI kurute narARAM
saMtrAsakAyavyayabanDanAni ..
yAme tftIye'pi ca yAmavatyAH
samIradozAkaraSamBadikzu .
[Page5-103-a+ 52]
SivA rawantI kurute narARAM
satrAsakAyavyayabanDanAni ..
samAgate rAtriturIyayAme
niSAkareSAnasureSadikzu .
SivA rawantI kurute narARAM
saMtrAsakAyavyayabanDanAni ..”
iti SivArute dagDadIptaDUmitadiktrayayAma-
prakaraRaM praTamam .. * ..
“itIritaM diktrayayAmayogAt
PalaM virudDaM virutEH SivAyAH .
brUmo'Ta dikpaYcakayAmayogAt
PalAni puMsAM kramataH SuBAni ..
kftAntarakzovaruRAnilendu-
dikzvAdyayAme rawitEH, SfgAlyAH .
syAdizwavArttASrutirizwasidDi-
rlABaH suBikzaM priyalokasaNgaH ..
rakzaH praceto'nilasomaSamBu-
dikzu dvitIye prahare rutena .
syAdizwavArttASrutirizwasidDi-
rlABaH suBikzaM priyalokasaNgaH ..
jaleSavAtenduSivAmareSa-
dikzvAraveRa prahare tftIye .
syAdizwavArttASrutirizwasidDi-
rlABaH suBikzaM priyalokasaNgaH ..
samIrasomeSasureSavahni-
dikzu svareRa prahare caturTe .
syAdizwavArttASrutirizwasidDi-
rlABaH suBikzaM priyalokasaNgaH ..
SaSANkarudrenduhutASakAla-
dikzvAravEH paYcamayAmaBAge .
syAdizwavArttASrutirizwasidDi-
rlABaH suBikzaM priyalokasaNgaH ..
ISAnaSakrAgnikftAntarakzo-
dikzu svareRa prahare ca zazWe .
syAdizwavArttASrutirizwasidDi-
rlABaH muBikzaM priyalokasaNgaH ..
indrAgnikAlasrapapASapARi-
dikzvAravEH saptamayAmakAle .
syAdizwavArttASrutirizwasidDi-
rlABaH suBikzaM priyalokasaNgaH ..
atyantakfnnErftapASivAta-
dikzvazwame ca prahare raveRa .
syAdizwavArttASrutirizwasidDi-
rlABaH suBikzaM priyalokasaNgaH ..”
iti SrIvasantarAje SivArute digyAmaprakaraRaM
dvitIyam .. * ..
“ekAdikAnAM niDanAzwamAnAM
SivArutAnAmaDunA yadarTam .
prAcyAdikAsvazwasu dikzvaSezaM
yadyat PalaM tattadudIrayAmaH ..
DanAnyaBIzwAptimaBIzwalABaM
DruvaM tato'rTasya PalaM SuBaYca .
[Page5-103-b+ 52]
BayaM pralApaM sakalaYca sOKya-
mekAdiSabdEH kurute praSAnte ..
BayAnyanizwaSrutirarTahAni-
rizwErvviyogo mahatI ca BItiH .
syAdvigrahAptirmmaraRaYca dIpte
tvekAdinA cet kftasaptakena ..
EndryAM ninAde praTame'rTalABo
BaveddvitIye niDidarSanaYca .
kanyAM tftIye laBate caturTe
aDvAgamaM paYcamake'Ta sidDim ..
zazWe rave kupyati BUminATo
BIH saptame syAdviPalo'zwamezu ..
trAso'gniBAge praTame dvitIye
narADipaH kupyati BIstf tIye ..
GAtaScaturTe nagarasya Sabde
SivAkfte paYcamake ca yudDam .
vadanti tajjYAH kalahaYca zazWe
BIH saptame syAdviPalo'zwamastu ..
Adye SuBaM syAdaSuBaM dvitIye
yAmye mahAvyADiBayaM tftIye .
svare caturTe svajanAgamaH syAt
puttro Bavet paYcasu Petkftezu ..
jAyeta kanyA rawite ca zazWe
BoH saptame syAdviPalo'zwamastu .
grAmasya GAto diSi rAkzasAnA-
mAdye dvitIye'pi ca gokulasya ..
mftyustftIye dvicatuzpadAnAM
hAniScaturTe'pi ca paYcame'tra .
cOrAdBayaM rAjaBayaYca zazWe
BIH saptame syAdviPalo'zwamastu ..
Sabde SivAyA varuRasya BAge
Adye BayaM hAniraTa dvitIye .
syAdrAjadUtAgamanaM tftIye
dAhaScaturTe Kalu cOraBItiH ..
syAt paYcame rAjaBayaSca zazWe
BIH saptame syAdviPalo'zwamastu .
vAyavyaBAge BayamekaSabde
BayAtireko Bavati dvitIye ..
vfzwistftIye mahftI caturTe
meGAgamo varzati paYcame ca .
kroDaM viDatte mfpateSca zazWe
BIH saptame syAdviPalo'zwamastu ..
diSyuttarasyAM vihite virAve
mriyeta kaScit praTame dvitIye .
mahABayaM vipravaDastftIye
kzattraM caturTe Kalu hanyate ca ..
viw paYcame zazWarave ca SUdro
BIH saptame syAdviPalo'zwamastu .
rAhostaTA darSanamAdyaSabde
ketordvitIye ca taTottareRa ..
ulkAprapAtastrizu durddinaYca
caturzu BadraM Kalu paYcame ca .
[Page5-103-c+ 52]
saNgo BavedvErijanaSca zazWe
BIH saptame syAdviPalo'zwamastu ..
Adye BaveddardinamISadeSe
vfzwirdvitIye ca rave SivAyAH .
vAtastutIye tvaSaniScaturTe
mriyeta kaScit Kalu paYcame ca ..
laBeta pfTvIM ninade ca zazWe
BIH saptame syAdviPalo'zwamastu ..”
iti SrIvasantarAje SivArute svarAzwakaprakaraRaM
tftIyam .. * ..
“kzemalABapunarAgamanAnAM
niScayaM yamaDigamya viSaNkaH .
yena yAti paTikaH paradeSaM
taM SivArutamaTa praTayAmaH ..
yaM yaM deSaM gantumaByudyatAnAM
puMsAM SabdAnuccarantI SfgAlI .
SAntAyAM sA sidDaye vAYCitAnAM
dIptAyAntu syAdaBIzwakzayAya ..
prAcIM diSaM sanmuKaBAnuvimbaM
pratizWamAnasya narasya yasya .
SabdaM SfgAlI purataH karoti
banDaM vaDaM vA prakaroti tasya ..
prAcIdigISABimuKasya puMsaH
prasTAnakAmasya SivA saSabdA .
Biye'rTanASAya ca dakziRA syA-
dvAmA punarvAYCitakAryyasidDyE ..
pratyarkamASAM calitasya pUrvvAM
SivA virAvaM puruzasya yasya .
karoti pfzWe prakaroti tasya
sarvvaprakArAmaBilAzasidDim ..
prasTApino yasya ca dakziRASAM
SivA ravaM muYcati dakziRena .
AdityamuktA yadi no tadAnIM
DruvaM Bavettasya mahIpatitvam ..
vEvasvatASAM calitasya yasya
divAkarastizWati dakziRena .
SivA ca vAmA kurute virAvaM
sampadyate tasya samastamizwam ..
pumAn yadA yAmyakakuppravAsI
karoti SabdaM purataH SfgAlI .
Aste vivasvAnapi sammu KaScet
Bavet tadAnImacireRa mftyuH ..
narasya yAmyAM kakuBaM yiyAsoH
SfgAlaBAryyA yadi pfzWaBAge .
PetkAramAmuYcati mAnavasya
mftyuSca puttreRa BavatyavaSyam ..
diSaM pratIcIM vrajataH SfgAlI
narasya yasyABimuKI virOti .
SAntA sTitA SAntaPalapradAtnI
dIptA tu dIptaM PalamAtanoti ..
prAcetasIM saYcalitasya kAzWAM
SfgAlikA jalpati dakziRena .
[Page5-104-a+ 52]
yadA tadAnIM subahUnanarTAn
karoti cArTAnapi hanti puMsaH ..
diSaM pravetaHparipAlyamAnAM
narasya yasya vrajataH SfgAlI .
vAmA virAvaM prakaroti SAntA
BavantyaBipretaPalAni tasya ..
yo vAruRIM yAti diSaM manuzyaH
SfRvan SivAyA rawitAni pfzWe .
gatasya tasyASu hutASaBIti-
rasaMSayaM syAt draviRakzayaSca ..
yasyottarASAM calitasya puMmaH
prAcyAM SivA muYcati PetkftAni .
BAnuHpratIcyAM vihitasTitiSce-
dapekzitaM siDyati tatkzaRena ..
muYcatyadIcIM calitasya pfzWe
SivA virAvaM puruzasya yasya .
Aste ca maDye naBaso vivasvAM-
stasyArTahAnirmaraRaM pradizwam ..
kuberakAzWAM prati yaH prayAti
jvAlAmuKI cABimuKI virOti .
tasyADvagasyABimatArTasidDi-
rBavecca sampat punarAgamaSca ..
tizWati tIvrakaro diSi yasyAM
Pet kurute yadi tatra SfgAlI .
tadvrajataH paTikasya BavetAM
niScayato DanajIvitanASO ..
dakziRataH praTamaM yadi paScAt
vAmagatA paTikasya SfgAlI .
Pet kurute kurute tadavaSyaM
kzemaDanAptigfhAgamanAni ..
aDyAsya SAntAM kakuBaM narasya
vAmA SfgAlI yadi vA rawantI ..
tadArTalABaM vitaratyavaSya-
marTakzayaM dakziRato rawantI ..
vAmA pradIpte kakuBaH pradeSe-
'lABaM taTAnarTamupAdiSanti .
SivA rawantI paTi dakziRA tu
kzipatyanarTAnaTa saNkawezu ..
SAnte digante yadi vA pradIpte
pfzWe prayARe pratizeDayitro .
SabdAyamAnA tu SivA pugstAt
nimajjayatyApadagADasinDO ..
vAme'pasavye purato'Ta pfzWe
puMmaH SivA jalpati yatra tatra .
AyAnti cOrAH praTame virAve
dvayorBavettaskaradarSanaYca ..
nfpAdaro'rTAgamanaM tftIye
turyye kzatiH paYcamake'rTalABaH .
vARijyasevAdiPalAya zazWe
BoH maptame syAdviPalo'zwamastu ..
hAhAravaM muYcati hfzwaBAvA
hAsyaM tu tasyAstadudAharanti .
[Page5-104-b+ 52]
agresarA vA paTi yA yiyAsoH
sA dviprakArApi manoraTAptyE ..
nfpasya yAtrAsamaye purastAt
prayAti cedvartma nivedayantI .
kuryyAcCivA vEriparABavaM ta-
jjayaSriyaYcABimataM vidaDyAt ..
kAryyAntarezvapyanugamyamAnA
SreyaHpradA SAntadiSi pradizwA .
SivA pradIpte tu diSi pradeSe
samArawantI mahate BayAya ..
Bayodgame dIptadiSi pradIptE-
rnAdEnfRAM hanti BayAni devI .
mahAnti sarvvARyapi SAntanAdAH
SAntasTitA sarvva BayapradAtrI ..
yadA ca nadyuttaragA narARAM
Sabde SfgAlI kurute kadAcit .
tawadvaye tat parirakzaRIyaM
mahadBayaM BAvi jalecareByaH ..”
iti SrIvasantarAje SivArute yAtrAprakaraRaM
caturTam .. * ..
“sTAnasTitAnAmapi yogaBAjAM
nEmittikAnAmupadiSyate tu .
SivAvirAvEraSivaM SivaYca
suniScitArTaM munisammatena ..
karoti Pe Pe iti sarvvadikzu
yadA tadA sTAnaviGAtayudDe .
SivA viDatte kzuDitA tvasaMKyAn
rOdrAn svarAn muYcati cedupekzAm ..
nirantaraM rOti vidikzu dikzu
samandakAruRyaravAturA cet .
apatyamohena yadA SfgAlI
tyaktyaspf hA sA kaTiteha tajajYEH ..
sTitvA pradIpte kakuBo viBAge
jvAlAmuKI Pet kurute'tirOdram .
grAmasya tasya prakaroti nASaM
tasyATavA tizWAta yasya maDye ..
grAmasya maDyaM samavApya yasya
jvAlAmuKI muYcati PetkftAni .
sa SUnyatAM gacCati niScayena
lokasya vA syAdasuKa praBUtam ..
grAmAntike sapta dinAni yAvata
mahABayotpAditaPetkftAni .
virOti cettat kurute SfgAlI
tadvAsilokasya BayaM praBUtam ..
maDyaM dine yAvadahAni paYca
SivA samIpe nagarasya tasya
virOti GAtaM vidaDAti yasya
BayaYca vahnipraBavaM praBUtam ..
paYcArdDarAtrARi kaTaYcidezA
krU rAravA vyAharate SfgAlI .
yasyAntike taM bahavo haWena
muzRanti cOrA janasanniveSe ..
[Page5-104-c+ 52]
sTAnasya yasyopagatA samIpaM
dinAni paYcoccarati praBAve .
svareRa rOdreRa SfgAlaBAryyA
syAttatra hAnirmahatI narARAm ..
surakzitasyApi manuzyalakzE-
rgrAmasya SIGraM grahaRaM viDatte .
trayaM dinAnAM divasAvasAne
SivA rawanti paruzasvareRa ..
dikzvArawanti sakalAsu rOdraM
BramatyaKinnA paritaH puraScet .
SfgAlaBAryyA Kalu tadvravIti
yudDaM mahattatra mahABiGAtam ..
jvAlAM vimuYcatyatirOdranAdA
samAkulA DAvati yA samantAt .
kOmArakaM yA janayatyakasmAt .
kuryyAcCivA sA yuvarAjapAtam ..
romodgamaM yA janayatyakasmAt
Pe ityatikrUraravA narARAm .
mUtraM purIzantu turaNgamARAM
sA sarvvadA syAdaSivA Siveha ..
taraNgiRIroDasi sOmyarUpAM-
strIn paYca vA mucyati yA ninAdAn .
SivAM SivAM tAM nfpatitvadAtrIM
vandeta devImaBivandanIyAm ..
SmaSAnaBUmO dinamaDyaBAge
maDye rajanyAH svagfhapradeSe .
yA rOti tasyE balimarGyayuktraM
BaktyA pradadyAdyadi BadramicCet ..
sarvvezu kAryyezu samudyatezu
baliH SivAyA vinivedanIyaH .
gfhRAti yanmin vizaye'Byupetya
devI baliM jalpati tatra sidDim ..”
iti SrIvasantarAje SivArute sTAnasTitapra-
karaRaM paYcamam .. * ..
“kaTyate baliviDAnamidAnIM
SAkunAgamamatena SivAyAH .
divyamantrabalivADitadozaM
sADitAKilasamudyatakAryyam ..
SUnyAlayaM rudragfhaM SmaSAnaM
catuzpaTaM mAtfgfhaM jalAntam .
banDyAvaniScatvaramevamAdyA
balipradAnAya matAH pradeSAH ..
tezAYca maDyAducitapradeSe
viSoDitaM maRqalikaM vidaDyAt .
pOrARikaSlokaparIkzitAyAH
saMgfhya gorgomayamantarIkzAt ..
atyantajIrRadehAyA banDyAyASca viSezataH .
rogArttanavasUtAyA na gorgomayamAharet ..
tasmin vicitraM vitataM vidaDyAt
pizwAktakenAzwadalaM sarojam .
maMpUjayettatra surADipAdIn
krameRa sarvvAnapi lokapAlAn ..
[Page5-105-a+ 52]
maDye sutEH paYcaBiraByupetA
SivAnvitA pizwamayI prasannA .
pUjyA SivA tuzyati BaktiyogAt
praBUtapuzpAkzataDUpadIpEH ..
sAjyaguqOdanamAzakulatTE-
ryAvakapUpalikAmizamadyEH .
saMBftiratra narAsanamAtraM
budDimatA balikarmmaRi kAryyA ..
prApyAzwamIM vATa caturddaSIM vA
saMmantrya mantraRa ca saptakftvaH .
bali SivAyA niSi niScayena
dadyAnmanuzyo yadi BadramicCet ..
atra mantraH . o~ Sive jvAlAmuKi baliM
gfhARa gfhARa huM Paw svAhA . o~ Sive
SivadUti Bagavati caRqe idamarGyaM balilIlA-
samucitaM gfhARa gfhARa AgacCa AgacCa
vAyuvegena SuBaM kuru kuru svAhA . ityarGya-
mantraH . balidAnAya mantrAntaram . o~ namo
Bagavati enaM enaM baliM gfhRa gfhRa ganDapuzpa-
DUpadIpAdikaM daha daha paca paca GorarUpiRi
Bo Bagavati pibata pibata svAhA .
etasya mantradvitayasya maDyA-
dekena kenApyaBimantraRIyaH .
baliH SivAyAH sumahApraBAvaM
pfTak pfTak mantrayugaM yadetat ..
tAmbUlavastrAsanadakziRABi-
rnEmittikaM SAkunaSAstradakzam .
prapUjayettatra BavatyaBIzwa-
mAcAryyavaryye paritozite hi ..
aSlezikAvahnikftAntarudra-
DizwyAni pUrvvAtritayena sArdDam .
jyazWAYca santyajya virOti yeha
SreyaskarI jambukagehinI sA ..
hitEziRI sarvvasamIhitezu
devI BavAnI Buvi PeravA ca .
kftADivAsA kfpayA sadava
SivArute tena yateta vidvAn ..”
iti SrIvasantarAjaSAkune sadAgamArTaSoBane
samastasatyakOtuke viracitaM SivArutaM zazWam .. *
aTa tAntrikaSivAbaliH . taduktaM kulacUqAmaRO
“vilvamUle prAntare vA SmaSAne vATa sADakaH .
mAMsapraDAnaM nEvedyaM sanDyAkAle nivedayet ..
kAli kAlIti vaktavyaM tataH sA SivarUpiRI
paSurUpA samAyAti parivAragaREH saha ..
BuktvA rOti yadESAnyAM muKamuttolya susvaram .
tadEva maNgala tasya nAnyaTA kulaBUzaRa ..
avaSyamannadAnena niyataM tozayecCivAm .
nityaSrAdDaM taTA sanDyAvandanaM pitftarpaRam ..
taTEva kulasevyAnAM nityatA kulapUjane .
paSurUpAM SivAM devIM yo nArccayati nirjane ..
SivArAveRa tasyASu sarvvaM naSyati niScitam .
japapUjAviDAnAni yatkiYcit sukftAni ca .
[Page5-105-b+ 52]
gfhItvA SApaM dattvA ca SivA roditi nirjane ..
ekayA Bujyate yatra SivayA deva BErava .
tatrEva sarvva SaktInAM prItiH paramadurlaBA ..
paSuSaktiH pakziSaktirnaraSaktiryaTAkramAt .
pUjanAt dviguRaM karmma maNgalaM sADayettataH ..
tena sarvvaprayatnena karttavyaM pUjanaM mahat .
rAjAdiBayamApanne deSAntaraBayAdike ..
SuBASuBAni karmmARi vicintya balimAharet .
gfhRa devi mahABAge Sive kAlAgnirUpiRi ..
SuBASuBaPalaM vyaktaM brUhi gfhRa baliM tava .
evamuccAryya dAtavyo baliH kulajanapriyaH ..
yadi no Bujyate vatsa tadA nEva SuBaM Bavet .
SuBaM yadi Bavettatra Bujyate tadaSezataH .
evaM jYAtvA mahAdeva SAntisvastyayanaM caret ..”
iti tantrasAraH ..
<LEND>
