<L>17048<pc>2-747-a<k1>deSaH<k2>deSaH
deSaH¦, puM, (diSyate nirddiSyate iti . diSa
nirddeSe + karmmaRi GaY .) BUgolaBAgaviSezaH .
iti sidDAntamaYjarI .. janapade janapadasamudAye
janapadEkadeSe sajalanirjalasTAnamAtre ca . itya-
marawIkAyAM BarataH .. sa triviDaH . jANgalaH
anUpaH sADAraRaSca . tatparyyAyaH . janapadaH 1
nIvft 2 vizayaH 3 upavarttanam 4 . iti rAja-
nirGaRwaH .. pradeSaH 5 rAzwram 6 . iti Sabda-
ratnAvalI .. * .. aTa deSe varRanIyAni . ratnam
1 KaniH 2 dravyam 3 paRyam 4 DAnyam 5
karodBavaH 6 durgagrAmaH 7 janADikyam 8 nadI-
mAtfkatAdi .. * .. aTa grAme varRanIyAni .
DAnyam 1 latA 2 vfkzaH 3 saraH 4 paSupuzwiH 5
kzetram 6 araGawwaH 7 kedAraH 8 grAmeyIsuKam
9 viBramaH 10 . iti kavikalpalatA .. * ..
aTa maDyadeSIyajanapadA yaTA, --
“tAsvime kurupAYcAlAH SAlvAScEva sajANgalAH .
SUrasenA BadrakArA boDakAH sapawaccarAH ..
matsyAH kirAtAH kulyASca kuntayaH kAnti-
koSalAH .
AvantASca BuliNgASca lokAScEvAnDakEH saha ..
maDyadeSyA janapadAH prAyaSaH parikIrttitAH ..”
aTa udIcyA deSA yaTA, --
“bAhvIkA vAwaDAnASca ABIrAH kAlatoyakAH .
paranDrAScEva SUdrASca pahravAScAtmaKaRqikAH ..
gAnDArA javanAScEva sinDusOvIramadrakAH .
SakA druhyAH pulindASca pAradA hAramUrttikAH ..
rAmaWAH kaRWakArASca kekayA deSamAnikAH .
kzattriyopaniveSASca vESyaSUdrakulAni ca ..
Atreyo'Ta BaradvAjaH prasTalAH sadaSerakAH .
lampakAstalagAnASca sEnikAH saha sANgajEH ..
ete deSA udIcyAstu prAcyAndeSAnniboData ..”
aTa prAcyA deSA yaTA, --
“aNgavaNgA madgurakA antargiribahirgirAH .
tataH pravaNgA mAtaNgA malayA malavarttakAH ..
suhmottarAH pravijayA BArgavANgeyamAlavAH .
prAgjyotizASca puRqrASca videhAstAmrali-
ptakAH ..
[Page2-747-b+ 52]
SAlvA mAgaDagonarddAprAcyA janapadAH smftAH ..”
aTa dakziRApaTadeSA yaTA, --
“taTApare janapadA dakziRApaTavAsinaH .
pARqyASca keralAScEva colAH kulyAstaTEva ca ..
setukA muKyakAScEva kupaTAcAravAsikAH .
navarAzwrA mAhizakA kaliNgAScEva sarvvaSaH ..
kAverASca sahEzIkErAwavyAH SavarAstaTA .
puliNgA binDyamUzIkA vEdarBA daRqakEH saha ..
kulIyASca SirAlASca rUpasAstApasEH saha .
taTA tEttirakAScEva sarvve kAraskarAstaTA ..
nAsikAdyASca ye cAnye ye cEvAntaranarmmadAH .
BAnukacCAH samAheyAH saha sArasvatEstaTA ..
kacCIyASca surAzwrASca AnarttAScArvvudEH saha .
ityete aparAntASca SfRu ye binDyavAsinaH ..”
aTa binDyavAsideSA yaTA, --
“mAlavASca karUzASca mekalAScotkalEH saha .
uttamAsA daSArRASca BojAH kizkinDikEH
saha ..
tozalAH koSalAScEva trEpurA vedikAstaTA .
tumurAstumburAScEva pawumAnnizaDEH saha ..
anUpAstuRqikerASca vItihotrA avantayaH ..
ete janapadAH KyAtA binDyapfzWanivAsinaH ..”
parvvatASrayideSA yaTA, --
“ato deSAn pravakzyAmi parvvatASrayiRaSca ye .
nirddvArA haMsavarRASca kupaTA apaTAH KaSAH ..
kuTaprAvaraRAScEva UrRA darBAH samUhakAH .
trigarttA maRqalAScEva kirAtAScAmarEH saha ..”
iti matsyapurARam ..
api ca .
“deSavyavasTA deveSi ! kaTyate SfRu tatparA .
vEdyanATaM samAraBya BuvaneSAntagaM Sive ! ..
tAvadaNgABiDo deSo yAtrAyAM na hi duzyati .
ratnAkaraM samAraBya brahmaputtrAntagaM Sive ! .
vaNgadeSo mayA proktaH sarvvasidDipradarSakaH ..
jagannATAt pUrvvaBAgAt kfzRatIrAntagaM Sive .
kaliNgadeSaH saMprokto vAmamArgaparAyaRaH ..
kaliNgadeSamAraBya paYcAzwayojanaM Sive ! .
dakziRasyAM maheSAni ! kAliNgaH parikIrttitaH ..
subrahmaRyaM samAraBya yAvaddevo janArddanaH .
tAvat keraladeSaH syAt tanmaDye sidDakeralaH ..
rAmeSvarAt vyaNkaweSAt haMsakeralanAmakaH .
anantaSElamAraBya yAvat syAdavyayaM pare ..
tAvat sarvveSanAmA tu keralaH parikIrttitaH .
SAradAmaWamAraBya kuNkumAdritawAntakam ..
tAvat kASmIradeSaH syAt paYcASadyojanA-
ntakam ..
kAleSvaraM SvetagiriM trEpuraM nIlaparvvatam ..
kAmarUpABiDo deSo gaReSagirimUrdDani .
tripaYcakaM samAraBya maDye cojjayinI Sive ! ..
mArjjAratIrTaM rAjendra ! kolApuranivAsinI .
tAvaddeSo mahArAzwraH karRAwasvAmigocaraH ..
jagannATAdUrdDvaBAgamarvvAk SrIBramarAtmikAt .
[Page2-747-c+ 52]
tAvadanDrABiDo deSaH sOrAzwraM SfRu sAdaram ..
koNkaRAt paScimaM tIrTaM samudraprAntagocaram .
hiNgulAjAntako devi ! daSayojanadeSataH ..
sOrAzwradeSo deveSi ! tasmAttu gurjjarABiDaH .
SrISElantu samAraBya coleSAnmaDyaBAgataH ..
tElaNgadeSo deveSi ! DyAnADyayanatatparaH .
surAmbikAM samAraBya malayAdryantagaM Sive ! ..
malayAlABiDo deSo mantrasidDipravarttakaH .
rAmanATaM samAraBya SrIraNgAntaM vileSvari ! ..
karRAwadeSo deveSi ! sAmrAjyaBogadAyakaH .
tAmraparRIM samAsAdya SElArdDaSiKarordDvataH ..
avantIsaMjYako deSaH kAlikA tatra tizWati .
BadrakAlImahApUrvve rAmadurgAcca paScime .
SrIvidarBABiDo deSo vEdarBI tatra tizWati ..
gurjjarAt pUrvvaBAge tu dvArakAto hi dakziRe .
marudeSo maheSAni ! uzwrotpattiparAyaRaH ..
SrIkoNkaRAdaDoBAge tApItaH paScime pare .
ABIradeSo deveSi ! binDyaSEle vyavasTitaH ..
avantItaH pUrvvaBAge godAvaryyAstaTottare .
mAlavAKyo mahAdeSo DanaDAnyaparAyaRaH ..
draviqatElaNgayormmaDye coladeSaH prakIrttitaH .
lambakarRASca te proktAstadBedo vAntare Bavet ..
kurukzetrAt paSvime tu taTA cottaraBAgataH .
indraprasTAnmaheSAni ! daSayojanakadvaye ..
pAYcAladeSo deveSi ! sOndaryyagarvvaBUzitaH .
pAYcAladeSamAraBya mlecCAddakziRapUrvvataH ..
kAmbojadeSo deveSi ! vAjirASiparAyaRaH .
vEdarBadeSAdUrdDvaYca indraprasTAcca dakziRe ..
marudeSAt pUrvvaBAge vErAwaH parikIrttitaH .
kAmbojAddakzaBAge tu indraprasTAcca paScime ..
pARqyadeSo maheSAni ! mahASUratvakArakaH .
gaRqakItIramAraBya campAraRyAntakaM Sive ! ..
videhaBUH samAKyAtA tEraBuktABiDaH sa tu .
kAmbojadeSamAraBya mahAmlecCAttu pUrvvake .
bAhvIkadeSo deveSi ! aSvotpattiparAyaRaH ..
taptakuRqaM samAraBya rAmakzetrAntakaM Sive ! .
kirAtadeSo deveSi ! binDyaSEle'vatizWate ..
karatoyAM samAraBya hiNgulAjAntakaM Sive ! .
multAnadeSo deveSi ! mahAmlecCaparAyaRaH ..
hiNgupIWaM samAraBya makkeSAntaM maheSvari ! .
KurAsAnABiDo deSo mlecCamArgaparAyaRaH ..
tanmaDye cottare devi ! ErAkaH parikIrttitaH .
kASmIrantu samAraBya kAmarUpAttu paScime .
BowAntadeSo deveSi ! mAnaseSAcca dakziRe ..
mAnaseSAddakzapUrvve cInadeSaH prakIrttitaH .
kElAnIraM samAraBya sarayUM paritaH pare ..
amaragAM maheSAni mahAcInABiDo Bavet .
jaweSvaraM samAraBya yoginyantaM maheSvari ! ..
nepAladeSo deveSi ! SilahawWaM SfRu priye ! .
gaReSvaraM samAraBya mahodaDyantagaM Sive ! ..
SilahawwABiDo deSaH parvvate tizWati priye ! .
vaNgadeSaM samAraBya BuvaneSAntagaM Sive ! ..
[Page2-748-a+ 52]
gOqadeSaH samAKyAtaH sarvvavidyAviSAradaH .
gokarReSAt pUrvvaBAge AryyAvarttAttu cottare ..
tEraBuktAt paScime tu mahApUryyASca sarvvataH .
mahAkoSaladeSaSca sUryyavaMSaparAyaRaH ..
vyAseSvaraM samAraBya taptakuRqAntakaM Sive .
magaDAKyo mahAdeSo yAtrAyAM na hi duzyati ..
dakzottarakrameREva kramAt kIkawamAgaDO .
caraRAdriM samAraBya gfDrakUwAntakaM Sive ! ..
tAvat kIkawadeSaH syAttadantarmAgaDo Bavet .
jagannATaprAntadeSaScotkalaH parikIrttitaH ..
kAmagiriM samAraBya dbArakAntaM maheSvari ! .
SrIkuntalABiDo deSo hUnaM SfRu maheSvari ! ..
kAmagirerddakzaBAge marudeSAttaTottare .
hUnadeSaH samAKyAtaH SUrAstatra ramanti ca ..
aTAByaNgaM samAraBya kowideSasya maDyage .
samudraprAntadeSo hi koNkaRa parikIrttitaH ..
brahmaputtrAt kAmarUpAt maDyaBAge tu kEkayaH .
mAgaDAddakzaBAge tu binDyAt paScimataH Sive ! ..
sOrasenABiDo deSaH sUryyavaMSaprakASakaH .
hastinApuramAraBya kurukzetrAcca dakziRe ..
pAYcAlapUrvvaBAge tu kurudeSaH prakIrttitaH .
marudeSAt pUrvvaBAge kAmAdrerdakziRe Sive ! ..
siMhalAKyo mahAdeSaH sarvvadeSottamottamaH .
SilahawwAt pUrvvaBAge kAmarUpAttaTottare ..
pulanDrideSo deveSi ! naranArAyaRaH paraH .
gaReSvarAt pUrvvaBAge samudrAduttare Sive ! ..
kacCadeSaH samAKyAtaH sudeSaM SfRu sAdaram .
pulindAduttare BAge kacCAcca paScime Sive ! ..
matsyadeSaH samAKyAto matsyabAhulya-
kArakaH .
vErAwapARqyayormmaDye pUrvvadakzakrameRa tu ..
madradeSaH samAKyAto mAdrIhA tatra tizWati .
SUrasenAt pUrvvaBAge gaRqakyAH paScime Sive ! ..
sOvIradeSo deveSi ! sarvvadeSADamADamaH .
avantItaH paScime tu vEdarBAddakziRottare ..
nAwadeSaH samAKyAto varvvaraM SfRu pArvvati ! .
mAyApuraM samAraBya saptaSfNgAttaTottare ..
varvvarAKyo mahAdeSaH sEnDavaM SfRu sAdaram .
laNkApradeSamAraBya makkAntaM parameSvari ! ..
sEnDavAKyo mahAdeSaH parvvate tizWati priye ! .
ete zawpaYcASaddeSA mayA proktA maheSvari ! ..
etanmaDye'pi deveSi ! deSaBedA hyanekaSaH .
kowiSaH santi deveSi ! ete muKyAH prakIrttitAH ..
rahasyAtirahasyaYca goptavyaM paSusaNkawe .
iti saMkzepataH proktaM kimanyat SrotumicCasi ..”
iti SaktisaNgamatantre 7 pawalaH ..
<LEND>
