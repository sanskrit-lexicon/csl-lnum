<L>38247<pc>5-288-c<k1>sarasvatI<k2>sarasvatI
sarasvatI¦, strI, (saro nIraM tadbat raso vAstyasyA
iti . saras + matup . masya vaH . tasO matvarTa
iti BatvAnna vadakAryyam .) nadI . (yaTA,
mahABArate . 1 . 214 . 3 .
“te tayA tESca sA vIrEH patiBiH saha paYcaBiH .
baBUva paramaprItA nAgEriva sarasvatI ..”)
bARI . (yaTA, raGuH . 15 . 46 .
“uccacAra purastasya gUQarUpA sarasvatI ..”)
strIratnam . gOH . nadIBedaH . manupatnI . iti
[Page5-289-a+ 52]
medinI .. jyotizmatI . brAhmI . iti rAja-
nirGaRwaH .. somalatA . iti SabdacandrikA ..
budDaSaktiviSezaH . iti trikARqaSezaH .. durgA .
yaTA, devIpurARe 45 aDyAye .
“svarAH svaraRaSIlatvAt geyAKyAH sapta
kIrttitAH .
atiprApaRadAne vA tena devI sarasvatI ..”
vAgdevatA . tatparyyAyaH . brAhmI 2 BAratI 3
BAzA 4 gIH 5 vAk 6 bARI 7 . ityamaraH ..
irA 8 sAradA 9 girA 10 girAMdevI 11
gIrddevI 12 ISvarI 13 vAcA 14 vacasA-
mISA 15 vAgdevI 16 varRamAtfkA 17 .
iti SabdaratnAvalI .. gOH 18 SrIH 19 . iti
jawADaraH .. vAkyeSvarI 20 antyasanDyeSvarI 21
sAyaMsanDyAdevatA 22 . iti kavikalpalatA .. *
tasyA utpattyAdi yaTA, brahmavEvartte brahmaKaRqe .
3 . 52 -- 63 .
sOtiruvAca .
“AvirbbaBUva kanyEkA Darmmasya vAmapArSvataH .
muktirmUrttimatI sAkzAt dbitIyA kamalAlayA ..
AvirbbaBUva tatpaScAnmuKataH paramAtmanaH .
ekA devI SuklavarRA vIRApustakaDAriRI ..
kowipUrRenduSoBAQyA SaratpaNkajalocanA .
vahniSudDAMSukADAnA ratnABaraRaBUzitA ..
sasmitA sudatI vAmA sundarIRAYca sundarI .
SrezWA SrutInAM SAstrARAM viduzAM jananI parA ..
vAgaDizWAtfdevI sA kavInAmizwadevatA .
SudDasattvasvarUpA ca SAntarUpA sarasvatI ..
govindapurataH sTitvA jagO praTamataH suKam .
tannAmaguRakIrttiYca vIRayA sA nanartta ca ..
kftAni yAni karmmARi kalpe kalpe yuge yuge .
tAni sarvvARi hariRA tuzwAva saMpuwAYjaliH ..
sarasvatyuvAca .
rAsamaRqalamaDyasTaM rAsollAsasamutsukam .
ratnasiMhAsanasTaYca ratnaBUzaRaBUzitam ..
rAseSvaraM rAsakaraM varaM rAseSvarISvaram .
rAsADizWAtfdevaYca vande rAsavinodinam ..
rAsAyAsapariSrAntaM rAse rAjavihAriRam .
rAsotsukAnAM gopInAM kAntaM SAntaM mano-
haram ..
praRamya taM yAmItyuktvA prahfzwavadanA satI .
uvAsa sA sakAmA ca ratnasiMhAsane vare ..
iti vARIkftaM stotraM prAtarutTAya yaH paWet .
budDimAn so'pi vidyAvAn lakzmIvAn puttra-
vAn sadA ..”
api ca tatrEva gaReSaKaRqe . 40 . 61 -- 67 .
“sA ca SaktiH sfzwikAle paYcaDA ceSvarecCayA .
rADA padmA ca sAvitrI durgA devI sarasvatI ..
prARADizWAtrI yA devI kfzRasya paramAtmanaH .
prARADikapriyatamA sA rADA parikIrttitA ..
ESvaryyADizWAtfdevI sarvvamaNgalakAriRI .
paramAnandarUpA ca sA lakzmIH parikIrttitA ..
[Page5-289-b+ 52]
vidyADizWAtrI yA devI parameSasya durlaBA .
vedaSAstrayogamAtA sA sAvitrI prakIrttitA ..
budDyaDizWAtrI yA devI sarvvaSaktisvarUpiRI .
sarvvajYAnAtmikA sarvvA sA durgA durganASinI ..
vAgaDizWAtrI yA devI SAstrajYAnapradA sadA .
kfzRakaRWodBavA yA ca sA ca devI sarasvatI ..
paYcaDAdO svayaM devI mUlaprakftirISvarI .
tataH sfzwikrameREva bahuDA kalayA ca sA ..” * ..
tasyAH pUjAdiryaTA, --
SrInArAyaRa uvAca .
“AdO sarasvatIpUjA SrIkfzRena vinirmmitA .
yatprasAdAnmuniSrezWa mUrKo Bavati paRqitaH ..
AvirBUtA yadA devI vaktrataH kfzRayozitaH .
iyeza kfzRaM kAmena kAmukI kAmarUpiRI ..
sa ca vijYAya tadBAvaM sarvvajYaH sarvvamAtaram .
tAmuvAca hitaM satyaM pariRAmasuKAvaham ..
SrIkfzRa uvAca .
Baja nArAyaRaM sADvI madaMSaM taM caturBujam .
yuvAnaM sundaraM sarvvaguRayuktaYca matsamam ..
kAmajYaM kAminInAYca tAsAYca kAmapUrakam .
kowikandarpalAvaRyalIlAnyakkftamISvaram ..
kAnte kAntaYca mAM kftvA yadi sTAtumihecCasi .
tvatto balavatI rADA na te BadraM Bavizyati ..
yo yasmAt balavAn vARi tato'nyaM rakzituM
kzamaH .
kaTaM parAn sADayati yadi svayamanISvaraH ..
sarvveSaH sarvvaSAstAhaM rADAM vADitumakzamaH .
tejasA matsamA sA ca rUpeRa ca guRena ca ..
prARADizWAtrI devI sA prARAMstyaktuYca kaH kzamaH .
prARato'pi priyaH kutra kezAM vAsti ca kaScana ..
tvaM Badre gacCa vEkuRWaM tava BadraM Bavizyati .
patiM tamISvaraM kftvA modasva suciraM suKam ..
loBamohakAmakopamAnahiMsAvivarjitA .
tejasA tatsamA lakzmI rUpeRa ca guRena ca ..
tayA sArdDaM tava prItyA SaSvatkAlaM prayAsyati .
gOravaM madbarAttulyaM karizyati patirdvayoH ..
prativiSvezu te pUjAM mahatIM te mudAnvitAH .
mAGasya SuklapaYcamyAM vidyAramBe ca sundari ..
mAnavA manavo devA munIndrASca mumukzavaH .
santaSca yoginaH sidDA nAgaganDarvvarAkzasAH ..
madbareRa karizyanti kalpe kalpe layAvaDi .
BaktiyuktASca dattvA cEvopacArARi zoqaSa .
kARvaSAKoktaviDinA DyAnena stavanena ca ..
jitendriyAH saMyatASca Gawe ca pustake'pi ca .
kftvA suvarRaguwikAM ganDacandanacarccitAm ..
kavacaM te grahIzyanti kaRWe vA dakziRe Buje .
paWizyanti ca vidvAMsaH pUjAkAle ca pUjite ..
ityuktvA pUjayAmAsa tAM devIM sarvvapUjitaH .
tatastatpUjanaYcakrurbrahmavizRumaheSvarAH ..
anantaScApi DarmmaSca munIndrAH sanakAdayaH .
sarvve devASca manavo nfpASca mAnavAdayaH .
baBUva pUjitA nityA sarvvalokEH sarasvatI ..
[Page5-289-c+ 52]
nArada uvAca .
pUjAviDAnaM stavanaM DyAnaM kavacamIpsitam .
pUjopayuktanEvedyaM puzpaYca candanAdikam ..
vada vedavidAM SrezWa SrotuM kOtUhalaM mama .
vardDate sAmprataM SaSvat kimidaM Srutisundaram ..
SrInArAyaRa uvAca .
SfRu nArada vakzyAmi kARvaSAKoktapadDatim .
jaganmAtuH sarasvatyAH pUjAM viDisamanvitAm ..
mAGasya SuklapaYcamyAM vidyAramBadine'pi ca .
pUrvve'hni saMyamaM kftvA tatrAhni saMyataH SuciH ..
snAtvA nityakriyAM kftvA GawaM saMsTApya BaktitaH .
saMpUjya devazawkaYca nEvedyAdiBireva ca ..
gaReSaYca dineSaYca vahniM vizRuM SivaM SivAm .
saMpUjya saMyato gehI tato'BIzwaM prapUjayet ..
DyAnena vakzyamARena DyAtvAvAhya Gawe buDaH .
DyAtvA punaH zoqaSopacAreRa pUjayedvratI ..
pUjopayuktaM nEvedyaM yadyadvede nirUpitam .
vakzyAmi sAMprataM kiYcit yaTADItaM yaTA-
gamam ..
navanItaM daDi kzIraM lAjaYca tilalaqqukam .
ikzumikzurasaM SuklavarRapakvaguqaM maDu ..
svastikaM SarkarA SuklaDAnyasyAkzatamakzatam .
asvinnaSuklaDAnyasya pfTukaM Suklamodakam ..
GftasEnDavasaMskArErhavizyAnnaYca vyaYjanEH .
yavagoDUmacUrRAnAM pizwakaM GftasaMskftam ..
pizwakaM svastikasyApi pakvaramBAPalasya ca .
paramAnnaYca saGftaM pizwAnnaYca suDopamam ..
nArikelaM tadudakaM keSaraM mUlamArdrakam .
pakvaramBAPalaM cAru SrIPalaM vadaraM Palam ..
kAladeSodBavaM pakvaPalaM SuklaM susaMskftam .
suganDi SuklapuzpaYca suganDi Suklacandanam ..
navInaSuklavastraYca SaNKaYca sundaraM mune .
mAlyaYca SuklapuzpARi SuklahAraYca BUzaRam ..
yaddfzwaYca SrutO DyAnaM praSasyaM Srutisundaram .
tanniboDa mahABAga BayaBaYjanakAraRam ..
sarasvatIM SuklavarRAM sasmitAM sumanoharAm .
kowicandrapraBAmuzwapuzwaSrIyuktavigrahAm ..
bahniSudDAMSukADAnAM sasmitAM sumanoharAm ..
ratnasArendranirmmARavaraBUzaRaBUzitAm .
supUjitAM suragaRErbrahmavizRuSivAdiBiH ..
vande BaktyA ca vandyAM tAM munIndramanumAnavEH .
evaM DyAtvA ca mUlena sarvvaM dattvA vicakzaRaH ..
saMstUya kavacaM DftvA praRameddaRqavadBuvi .
yezAM yezAmizwadevI tezAM nityA kriyA mune ..
vidyAramBe ca varzAnte sarvvezAM paYcamIdine .
sarvvopayukto mUlaSca vEdikAzwAkzaraM param ..
yezAM yenopadeSo vA tezAM sa mUla eva ca .
sarasvatIcaturTyanto vahnijAyAnta eva ca ..
lakzmIrmAyAdikaScEva mantro'yaM kalpapAdapaH .
purA nArAyaRaScemaM vAlmIkAya kfpAniDiH ..
pradadO jAhnavItIre puRyakzetre ca BArate .
BfgurdadO ca SukrAya puzkare sUryyaparvvaRi ..
[Page5-290-a+ 52]
candraparvvaRi mArIco dadO vAkpataye mudA .
Bfgave ca dadO tuzwo brahmA vadarikASrame ..
AstIkAya jaratkArurdadO kzorodasanniDO .
viBARqako dadO merO fzyaSfNgAya DImate ..
SivaH kaRAdamunaye gotamAya dadO mudA .
sUryyaSca yAjYavalkyAya taTA kAtyAyanAya ca ..
SezaH pARinaye cEva BaradvAjAya DImate .
dadO SAkawAyanAya sutale balisaMsadi ..
caturlakzajapenEva mantraH sidDo BavennfRAm .
yadi syAt sidDamantro'pi bfhaspatisamo Bavet ..
kavacaM SfRu viprendra yaddattaM viDinA purA .
viSvaSrezWaM viSvajayaM Bfgave ganDamAdane ..
BfguruvAca .
brahman brahmavidAM SrezWa brahmajYAnaviSArada .
sarvvajYa sarvvajanaka sarvveSa sarvvapUjita ..
sarasvatyASca kavacaM brUhi viSvajayaM praBo .
ayAtayAmamantrARAM samUhasaMyutaM param ..
brahmovAca .
SfRu vatsa pravakzyAmi kavacaM sarvvakAmadam .
SrutisAraM SrutisuKaM SrutyuktaM SrutipUjitam ..
uktaM kfzRena goloke mahyaM vfndAvane vane .
rAseSvareRa viBunA rAse ca rAsamaRqale ..
atIvagopanIyaYca kalpavfkzaparaM varam .
aSrutAdButamantrARAM samUhESca samanvitam ..
yadDftvA paWanAdbrahman budDimAMSca bfhaspatiH .
yadDftvA BagavAn SukraH sarvvadEtyezu pUjitaH ..
paWanAdDAraRAdbAgmI kavIndro vAlmiko muniH .
sAyamBuvo manuScEva yadDftvA sarvvapUjitaH ..
kaRAdo gotamaH kaRvaH pARiniH SAkawAyanaH .
granTaYcakAra yadDftvA dakzaH kAtyAyanaH svayam ..
DftvA vedaviBAgaYca purARAnyaKilAni ca .
cakAra lIlAmAtreRa kfzRadbEpAyanaH svayam ..
SAtAtapaSca saMvartto vaSizWaSca parASaraH .
yadDftvA paWanAdgranTaM yAjYavalkyaScakAra saH ..
fzyaSfNgo BaradbAjaScAstIko devalastaTA .
jEgIzavyo yAjaliSca yadDftvA sarvvapUjitaH ..
kavacasyAsya viprendra fzireva prajApatiH .
svayaM CandaSca bfhatI devo rAseSvaraH praBuH ..
sarvvatattvaparijYAnasarvvArTasADanezu ca .
kavitAsu ca sarvvAsu viniyogaH prakIrttitaH ..
SrI~ hrI~ sarasvatyE svAhA Siro me pAtu sarvvataH .
SrI~ vAgdevatAyE svAhA BAlaM me sarvvadAvatu ..
o~ sarasvatyE svAheti SrotraM pAtu nirantaram .
o~ SrI~ hrI~ BAratyE svAhA netrayugmaM sadAvatu .
o~ hrI~ vAgvAdinyE svAhA nAsAM me sarvvato-
'vatu ..
hrI~ vidyADizWAtfdevyE svAhA cozWaM sadAvatu ..
o~ SrI~ hrI~ brAhmyE svAheti dantapaktiM sadAvatu .
EmityekAkzaro mantro mama kaRWaM sadAvatu ..
o~ SrI~ hrI~ pAtu me grIvAM skanDaM me SrI~ sadA-
vatu .
o~ vAgaDizWAtfdevyE svAhA sarvvaM sadAvatu ..
[Page5-290-b+ 52]
o~ sarvvakaRWavAsinyE svAhA prAcyAM sadAvatu .
o~ sarvvajihvAvAsinyE svAhAgnidiSi rakzatu ..
o~ E~ hrI~ SrI~ klI~ sarasvatyE buDajananyE svAhA .
satataM mantrarAjo'yaM dakziRe mAM sadAvatu ..
E~ hrI~ SrI~ tryakzaro mantro nErftyAM sarvvadAvatu ..
o~ E~ kavijihvAgravAsinya svAhA mAM vAruRe-
'vatu ..
sadambikAyE svAhA ca vAyavye mAM sadAvatu .
o~ gadyapadyavAsinyE svAhA mAmuttare'vatu ..
E~ sarvvaSAstravAsinyE svAhESAnye sadAvatu .
o~ hrI~ sarvvapUjitAyE svAhA corNGe sadAvatu ..
E~ hrI~ pustakavAsinyE svAhADo mAM sadAvatu .
o~ granTabIjasvarUpAyE svAhA mAM sarvvato'vatu ..
iti te kaTitaM vipra sarvvamantrOGavigraham .
idaM viSvajayaM nAma kavacaM brahmarUpiRam ..
purA SrutaM DarmmavaktrAt parvvate ganDamAdene .
tava snehAnmayAKyAtaM pravaktavyaM na kasyacit ..
gurumaByarccya viDivat vastrAlaNkAracandanEH .
praRamya daRqavadBUmO kavacaM DArayet suDIH ..
paYcalakzajapenEva sidDantu kavacaM Bavet .
yadi syAt sidDakavaco bfhaspatisamo Bavet ..
mahAvAgmI kavIndraSca trElokyavijayI Bavet .
Saknoti sarvvaM jetuYca kavacasya prasAdataH ..
idaYca kARvaSAKoktaM kavacaM kaTitaM mune .
stotraM pUjAviDAnaYca DyAnaYca vandanaM taTA ..”
iti brahmavEvartte prakftiKaRqe sarasvatIkavacam .
4 . 59 -- 91 .. * ..
SrInArAyaRa uvAca .
“vAgdevatAyAH stavanaM SrUyatAM sarvvakAmadam .
mahAmuniryAjYavalkyo yena tuzwAva tAM purA ..
guruSApAcca sa munirhatavidyo baBUva ha .
tadA jagAma duHKArtto ravisTAnaYca puRyadam ..
sa prApa tapasA sUryyaM lolArke dfzwigocare .
tuzwAva sUryyaM Sokena ruroda ca muhurmuhuH ..
sUryyastaM pAWayAmAsa vedavedANgamISvaraH .
uvAca stuhi vAgdevIM BaktyA ca smftihetave .
tamityuktvA dInanATo'pyantardDAnaM cakAra saH .
muniH snAtvA ca tuzwAva BaktinamrAtmakanDaraH ..
yAjYavalkya uvAca .
kfpAM kuru jaganmAtarmmAmeva hatatejasam .
guruSApAt nazwasmftiM vidyAhInaYca duHKitam ..
jYAnaM dehi smftiM dehi vidyAM vidyADidEvate .
pratizWAM kavitAM dehi SaktiM SizyapraboDikAm ..
granTakarttftvaSaktiYca sacCizyaM supratizWitam .
pratiBAM satsaBAyAYca vicArakzamatAM SuBAm ..
luptaM sarvvaM dEvadozAt dUrIBUtaM punaH punaH .
yaTANkuraM Basmani ca karoti devatA punaH ..
brahmasvarUpA paramA jyotIrUpA sanAtanI .
sarvvavidyADidevI yA tasyE vARyE namo namaH ..
yayA vinA jagat sarvvaM SaSvajjIvanmftaM param .
jYAnADidevI yA tasyE sarasvatyE namo namaH ..
yayA vinA jagat sarvvaM mUkamunmattavat sadA .
[Page5-290-c+ 52]
vAgaDizWAtfdevI yA tasyE nityaM namo namaH ..
himacandanakundendukumudAmBojasanniBA .
varRADidevI yA tasyE cAkzarAyE namo namaH ..
visargabindumAtrAsu yadaDizWAnameva ca .
tadaDizWAtfdevI yA tasyE vARyE namo namaH ..
yayA vinAtra saMKyAvAn saMKyAM karttuM na Sakyate .
kAlasaMKyAsvarUpA yA tasyE devyE namo namaH ..
vyAKyAsvarUpA yA devI vyAKyADizWAtf-
devatA .
BramasidDAntarUpA yA tasyE devyE namo namaH ..
smftiSaktirjYAnaSaktirbbudDiSaktisvarUpiRI .
pratiBAkalpanASaktiryA ca tasyE namo namaH ..
sanatkumAro brahmARaM jYAnaM papracCa yatra vE .
baBUva jaqavat so'pi sidDAntaM karttumakzamaH ..
tadAjagAma BagavAnAtmA SrIkfzRa ISvaraH .
uvAca satataM stOhi vARImiti prajApate ..
sa ca tuzwAva tvAM brahmA cAjYayA paramAtmanaH .
cakAra tvatprasAdena tadA sidDAntamuttamam ..
yadApyanantaM papracCa jYAnamekaM vasunDarA .
baBUva mUkavat so'pi sidDAntaM karttumakzamaH ..
tadA tvAM sa ca tuzwAva saMtrastaH kaSyapAjYayA .
tataScakAra sidDAntaM nirmmalaM BramaBaYjanam ..
vyAsaH purARasUtraYca papracCa vAlmikaM yadA .
mOnIBUtaH sa sasmAra tvAmeva jagadambikAm ..
tadA cakAra sidDAntaM tvadvareRa munISvaraH .
saMprApa nirmmalaM jYAnaM BramAnDaDvaMsadIpakam ..
purARasUtraM SrutvA sa vyAsaH kfzRakalodBavaH .
tvAM sizeve ca daDyO ca SatavarzaYca puzkare ..
tadA tvatto varaM prApya sa kavIndro baBUva ha .
tadA vedaviBAgaYca purARaYca cakAra saH ..
tadA mahendraH papracCa tattvajYAnaM SivASivam .
kzaRaM tvAmeva saMcintya tasmE jYAnaM dadO viBuH ..
papracCa SabdaSAstraYca mahendraSca bfhaspatim .
divyaM varzasahasraYca sa tvAM daDyO ca puzkare ..
tadA tvatto varaM prApya divyaM varzasahasrakam .
uvAca SabdaSAstraYca tadarTaYca sureSvaram ..
aDyApitASca ye SizyA yEraDItaM munISvarEH .
te ca tvAM parisaMcintya pravarttante sureSvari ..
tvaM saMstutA pUjitA ca munIndramanumAnavEH .
dEtyendrESca surEScApi brahmavizRuSivAdiBiH ..
jaqIBUtaH sahasrAsyaH paYcavaktraScaturmmuKaH .
yAM stotuM kimahaM stAmi tvAmekAsyena mAnavaH ..
ityuktrA yAjYavalkyaSca BaktinamrAtmakanDaraH .
praRanAma nirAhAro ruroda ca muhurmmuhuH ..
tadA jyotiHsvarUpA sA tenAdfzwApyuvAca tam .
sukavIndro BavetyuktvA vEkuRWaYca jagAma ha ..
yAjYavalkyakftaM vARIstotraM yaH saMyataH paWet .
sukavIndro mahAvAgmI bfhaspatisamo Bavet ..
mahAmUrKaSca durmmeDA varzamekaM vadA japet .
sa paRqitaSca meDAvI sukaviSca BavedDruvam ..”
iti brahmavEvartte prakftiKaRqe sarasvatyupAKyAnam .
5 . 1 -- 35 .. * ..
[Page5-291-a+ 52]
api ca . “saMvatsarapradIpe .
‘paYcamyAM pUjayellakzmIM puzpaDUpAnnavAriBiH .
masyADAraM leKanIYca pUjayenna liKettataH ..
mAGe mAsi site pakze paYcamI yA SriyaH priyA .
tamyAH pUrvvAhRa eveha kAryyaH sArasvatotsavaH ..’
sArasvata ityupAdAnAt SriyaH sarasvatyAH .
taTA ca vyAqiH .
‘lakzmIsarasvatIDItrivargasampadviBUtiSoBAsu .
upakaraRaveSaracanAviDAsu ca SrIriti praTitA ..’
taTA coktaM gAM dadyAdityAdO nAnArTaSabdasyApi
prasidDArTatvena vyavahAraH viparItArTagrAhaka-
vAkyaSezasattva tu aprasidDArTatvena ca vyavahriyate
sarvvadA nAnArTAnAM vyavahArastu SlezakAvyAdA-
viti .
‘taruRaSakalamindorbbiBratI SuBrakAntiH
kucaBaranamitANgI sannizaRRA sitAbje .
nijakarakamalodyalleKanIpustakaSrIH
sakalaviBavasidDyE pAtu vAgdevatA naH ..’
iti SAradoktaM DyAyet ..
pAdyAdiBiH pUjayitvA .
‘BadrakAlyE namo nityaM sarasvatyE namo namaH .
vedavedAntavedANgavidyAsTAneBya eva ca svAhA ..’
iti brahmapurARIyena triH pUjayet ..
matsyasUkte .
‘banDujIvaYca droRaYca sarasvatyE na dApayet ..’
sarasvatIM saMpUjya .
‘yaTA na devo BagavAn brahmA lokapitAmahaH .
tvAM parityajya santizWettaTA Bava varapradA ..
vedAH SAstrARi sarvvARi nftyagItAdikaYca yat .
na vihInaM tvayA devi taTA me santu sidDayaH ..
lakzmIrmmeDA DarA puzwirgOrI tuzwiH praBA DftiH .
etABiH pAhi tanuBirazwABirmmAM sarasvati ..’
iti matsyapurARIyEH prArTayet ..”
iti tiTyAditattvam .. * .. aTa sarasvatI-
mantrAdi .
“adrirvvaruRasaMrudDo davAgvAdiniWadvayam .
sarasvatyA daSArRo'yaM vAgESvaryyaPalapradaH ..”
mantro yaTA . vada vada vAgvAdini vahnivallaBeti
daSAkzaraH . taTA nibanDe .
‘BuvaneSvarIsaMpuwo'yaM mahAsArasvatapradaH ..’ * ..
asya yantram .
“vyomendbO rasanArRakarRikamacAM dbandbEH sPurat-
keSaraM
patrAntargatapaYcavargayaSalA varRAdivargaM kramAt .
AsAsvaSrizu lAntalANgaliyujA kzORI-
pureRAvftaM
yantraM kalpitamatra pUjayatu tAM varRAtmikAM
devatAm ..”
gotamIye .
“karRikAyAM pretabIjaM viDinA viliKet guruH .
tataH zoqaSakeSarezu viliKet zoqaSa svarAn ..
taTAzwadalamaDye ca vargAzwakaM yaTAviDi .
[Page5-291-b+ 52]
kAdimAntAH paYca paYca vargAH syurmAtfkoditAH ..
yAdivAntAH SAdihAntA La-kzamISe pravi-
nyaset .
caturasraM caturdbAraM dikzu vaM WaM vidikzu ca ..” * ..
asya pUjAprayogaH . prAtaHkftyAdipIWanyAsAntaM
karmma viDAya keSarezu maDye ca pIWaSaktIrnyaset .
yaTA, ‘o~ meDAyE namaH . o~ prajYAyE samaH .
o~ praBAyE namaH . o~ vidyAyE namaH . o~ DiyE
namaH . o~ DftyE namaH . o~ smftyE namaH . o~
budDyE namaH . o~ vidyeSvaryyE namaH . maDye tadupari
o~ padmAsanAya namaH .’ praRavAdinamo'ntena
pUjayet . taTA ca sAradAtilake .
“ADAraSaktimAraBya pIWaSaktyantamarccayet .
meDAprajYApraBAvidyADIDftismftibudDayaH ..
vidyeSvarI ca samproktA tArAdyA nava SaktayaH .
varRAbjenAsanaM dadyAt mUrttiM mUlena kalpayet ..”
tata fzyAdinyAsaH . tadyaTA . Sirasi o~
kaRvafzaye namaH . mAyApuwitaScet o~ bfhaspa-
taye fzaye namaH . muKe virAwCandase namaH .
hfdi vAgISvaryyE devatAyE namaH .. * .. atra
mantranyAsaH . Sirasi vaM namaH . SravaRayordaM namaH
vaM namaH . cakzuzordaM namaH vAM namaH . nAsi-
kayorvAM namaH diM namaH . vadane niM namaH .
liNge svAM namaH . guhye hAM namaH .. * ..
tato mAtfkAyAH karANganyAsO kftvA DyAyet .
taTAca nibanDe .
“SiraHSravaRadfNnAsAvadanAnDugudezvimAn .
nyasya varRAn zaqaNgAni mAtfkoktAni kalpa-
yet ..”
tato DyAnam .
“taruRaSakalamindorbiBratI SuBrakAntiH
kucaBaranamitANgI sannizaRRA sitAbje .
nijakarakamalodyalleKanIpustakaSrIH
sakalaviBavasidDyE Patu vAgdevatA naH ..”
evaM DyAtvA mAnasEH saMpUjya SaNKasTApanaM kuryyAt .
tataH pIWapUjAM kftvA keSarezu maDye dikzu ca
meDAdipIWamanvantaM saMpUjya punarDyAtvAvAhanAdi-
paYcapuzpAYjalidAnaparyyantaM karmma viDAya Ava-
raRapUjAM kuryyAt . agnikoRe aM kaM KaM gaM GaM
NaM AM hfdayAya namaH . evaM nErfte iM caM CaM jaM
JaM YaM IM Sirase svAhA . vAyukoRe uM waM WaM
qaM QaM RaM UM SiKAyE vazaw . ISAne eM taM TaM
daM DaM naM EM kavacAya huM . maDye oM paM PaM baM
BaM maM OM netratrAya vOzaw . dikzu aM yaM raM laM
vaM SaM zaM saM haM LaM kzaM aH karatalapfzWAByAM
astrAya Paw . tataH patrezu pUrvvAdizu o~ yogAyE
namaH . o~ satyAyE namaH . o~ vimalAyE namaH .
o~ jYAnAyE namaH . o~ budDyE namaH . o~ smftyE
namaH . o~ meDAyE namaH . o~ prajYAyE namaH .
dalAgrezu . brAhmAdyA mAtaraH pUjyAH praRavAdi-
namo'ntikAH . tadvahirindrAdIn vajrAdIMSca
pUjayet . tato DUpAdivisarjjanAntaM karmma samA-
[Page5-291-c+ 52]
payet .. * .. asya pUraScaraRaM daSalakzajapaH .
taTA ca .
“daSalakzaM japenmantraM daSAMSaM juhuyAttataH .
puRqarIkEH payo'ByaktEstilEstrimaDurAnvitaH ..”
iti .. * ..
mantrAntaram .
“hfdayAnte Bagavati vadaSabdayugaM tataH .
vAgdevivahnijAyAntaM vAgBavAdyaM samuccaret ..”
<P>asya pUjAprayogaH . prAtaHkftyAdipIWanyAsAntaM
karmma viDAya keSarezu maDye ca pUrvvoktameDAdi-
pIWaSaktIH pIWamanuYca nyaset . tataH pUrvvokta-
mfzyAdinyAsaM kftvA karANganyAsO kuryyAt . tad-
yaTA . EM aNguzWAByAM namaH . namastarjanIByAM
svAhA . Bagavati maDyamAByAM vazaw . vada vada
anAmikAByAM hu~ . vAgdevi kanizWAByAM
vOzaw . svAhA karatalapfzWAByAM Paw . evaM
hfdayAdizu . taTA ca nibanDe .
“manoH zaqBiH padEH kuryyAt jAtiyuktaM zaqa-
Ngakam ..” * ..
tato DyAnam .
“SuBrAM svacCavilepamAlyavasanAM SItAMSuKaRqo-
jjvalAM
vyAKyAmakzaguRaM suDAQyakalasaM vidyAYca hastA-
mbujEH .
biBrARAM kamalAsanAM kucanatAM vAgdevatAM
sasmitAM
vande vAgviBavapradAM trinayanAM sOBAgyasampat-
karIm ..”
evaM DyAtvA mAnasEH saMpUjya SaNKasTApanaM kuryyAt .
tataH pUrvvoktakrameRa pUjayet . kintvaNgamantre
viSezaH . asya puraScaraRamazwalakzajapaH . taTA ca .
“havizyASI japenmantraM vasulakzamananyaDIH .
daSAMSaM juhuyAdante tilErAjyapariplutEH ..
tAro mAyADaro binduH SaktistAraH sarasvatI .
Ne'nto namo'ntako mantraH prokta ekAdaSA-
kzaraH ..” * ..
<P>asyAH pUjAprayogaH . prAtaHkftyAdipUrvvokta-
pIWamanvantaM vinyasya pUrvvoktaM fzyAdinyAsaM
kuryyAt . tato mantranyAsaH . o~ namo brahma-
ranDre . hrI~ namo BrUmaDye . EM namaH hrI~ nama-
ScakzuzoH . o~ namaH saM namaH karRayoH . raM namaH
svaM namo nAsikayoH . tyEM namo muKe . naM namo
liNge . maM namo guhye . tataH karANganyAsO .
EM aNguzWAByAM namaH . EM tarjjanIByAM svAhA .
ityAdi . evaM hfdayAdizu . taTA ca nibanDe .
“mantravarRAn nyasenmantrI vAgBavenANgakalpanA .”
ityAdi .. * ..
tato DyAnam .
“vARIM pUrRaniSAkarojjvalamuKIM karpUrakunda-
praBA-
YcandrArdDANkitamastakAM nijakarEH saMbiBratI-
mAdarAt .
[Page5-292-a+ 52]
vIRAmakzaguRaM suDAQyakalasaM vidyAYca tuNgastanIM
divyErABaraRErviBUzitatanuM haMsADirUQAM Baje ..”
<P>evaM DyAtvA mAnasEH saMpUjya SaNKasTApanaM kuryyAt .
tataH pIWapUjAM viDAya keSarezu maDye ca pUrvvokta-
pIWaSaktIH pIWamanuYca yajet . tataH punarDyAtvA
AvAhanAdi paYcapuzpAYjalidAnaparyyantaM karmma
samApya AvaraRapUjAM kuryyAt . devyA dakziRe
o~ saMskftAyE vANmayyE namaH . vAme o~ prAkf-
tAyE vANmayyE namaH . tataH keSarezu agni-
koRe EM hfdayAya namaH . nErfte EM Sirase
svAhA . vAyavye EM SiKAyE vazaw . ISAne
EM kavacAya hu~ . maDye EM netratrayAya vOzaw .
dikzu EM astrAya Paw . tataH pUrvvAdipatrezu o~
prajYAyE namaH evaM meDAyE SrutyE SaktyE smftyE
vAgISvaryyE matyE svastyE . tataH patrAgrezu
brAhmyAdyAH pUjayet . taTA ca nibanDe .
“devyA dakziRataH pUjyA saMskftA vANmayI SuBA .
prAkftA vANmayI pUjyA vAmataH sarvvadA SuBA ..
izwvA pUrvvavadaNgAni prajYAdyAH pUjayet punaH .
prajYA meDA SrutiH SaktiH smftirvvAgISvarI
matiH .
svastiSceti samAKyAtA brAhmyAdyAstadananta-
ram ..”
tadbahirindrAdIn vajrAdIMSca pUjayet . tato
DUpAdivisarjjanAntaM karmma samApayet . asya
puraScaraRaM dvAdaSalakzajapaH . taTA ca .
“japet dbAdaSalakzARi tatsahasraM sitAmbujEH .
nAgacampakapuzpErvvA juhuyAt sADakottamaH ..” * ..
mantrAntaraM SAradAyAm .
“vAcaspate'mfte BUyaH pluvapluriti kIrttayet .
vAgAdyo manurAKyAto rudrasaMKyAkzaro'paraH ..”
<P>asya pUjAdikaM pUrvvavat . karANganyAsantu EM
aNguzWAByAM namaH . vAcaspate tarjjanIByAM
svAhA . amfte maDyamAByAM vazaw . pluva
anAmikAByAM hu~ . pluH kanizWAByAM Paw .
evaM hfdayAdizu . taTA ca nibanDe .
‘kuryyAdaNgAni viDivat vAgAdyEH paYcaBiH padEH ..”
DyAnantu .
“AsInA kamale karErjazavawIM padmadvayaM pustakaM
biBrARA taruRendubadDamukuwA muktendukundapraBA .
BAlonmIlitalocanA kucaBarAkrAntABava-
dBUtaye
BUyAdbAgaDidevatA munigaRErAsevyamAnA-
niSam ..”
evaM DyAtvA pUrvvavat pUjAdikaM kuryyAt . asya
pUraScaraRamekAdaSalakzajapaH . taTA ca .
“rudralakzaM japenmantraM daSAMSaM juhuyAdGftEH ..” *
mantrAntaraM SAradAyAm .
“topasTaM SayanaM vizRoH sakevalacatumuKam .
aGoMSenduyuto vahnirbindumatyAmbumAn BfguH .
uktAni troRi bIjAni sadBiH sArasvatA-
rTinAm ..”
[Page5-292-b+ 52]
<P>toyaM vakAraH vizRoH SayanamAkAraH kevalena
AkArarahitena kakAreRa sahitaH tena vAgiti
sidDaM vAgBavamityarTaH . kecittu lakzitalakzaRA-
BayAdevaM vadanti AkArayukto vakAraH ke
mastake valate kevalo'nusvAraH tadyuktena kakA-
reRa saha varttate tena kvAmiti . tanna . nirUQa-
lakzaRAyAH SaktitulyatvAt . vAk vAgBavaM
iti paryyAyaH . vastutastu EM ruM svom .
“dvAdaSasvaramudDftya bindunAdaviBUzitam .
bindunAdasamAyuktaM vahnibIjaM samudDaret ..
zazWasvarasamAyuktaM dvitIyaM bIjamudDaret .
candrabIjaM samudDftya varuRaM yojayettataH .
trayodaSasvarArUQaM bindunAdaviBUzitam ..”
<P>iti viSvasAravacanAt vAgBavabIjameva . asya
pUjAdikaM pUrvvavat . karANganyAsastu dviruktE-
striBirbbIjErviDeyaH . taTA ca nibanDe .
“aNgAni kalpayenmantrI dviruktErjAtisaMyutEH ..”
DyAnantu .
“muktAhArAvadAtAM Sirasi SaSikalAlaNkftAM
bAhuBiH svE-
rvyAKyAM varRAkzamAlAM maRimayakalasaM pustaka-
YcodvahantIm .
ApInottuNgavakzoruhaBaravilasanmaDyadeSA-
maDISAM
vAcAmIqe cirAya triBuvananamitAM puRqarIke
nizaRRAm ..”
<P>evaM DyAtvA pUrvvavat pUjAdikaM kuryyAt . asya
puraScaraRaM trilakzajapaH . taTA ca .
“trilakzaM prajapenmantraM juhuyAttaddaSAMSataH .
pAyasErAjyasaMsiktEH saMskfte havyavAhane ..” * ..
<P>aTa pArijAtasarasvatImantrAH . mantradevaprakA-
SikAyAm . sa ca praRavahflleKA saMpuwita-
hakArasakArOkArabinduyuktaH sarasvatI Ne'ntA
natiSca . asya pUjA . prAtaHkftyAdipIWamanvantaM
vinyasya fzyAdinyAsaM kuryyAt . Sirasi kaRva-
fzaye namaH . muKe tfzRupCandase namaH . hfdi
pArijAtasarasvatyE devatAtE namaH . tato mAtf-
koktakarANganyAsO kuryyAt . mUrdDni BrUmaDyanetra-
karRanAsApuwadvayajihvAliNgapAyuzu ekAdaSA-
kzaranyAsaH . tato hsAM aNguzWAByAM nama ityA-
dinA karANganyAsO kuryyAt . anyat sarvvaM pUrvva-
vat . dakziRAmUrttisaMhitAyAntu .
“sampatpradAyA BEravyA vAgBavaM bIjamAliKet .
tAreRa parayA devi saMpuwIkftya mantravit .
sarasvatyE hfdanto'yaM rudrArRo manurIritaH ..”
taTAca prapaYcasAre .
“AdyantapraRavaSaktimaDyasaMsTA
vAk BUyo Bavati ca sarasvatI Ne'ntA .
natyanto manurayamISasaMKyavarRaH
saMprokto BajamAnaH pArijAtaH ..
dakziRAmUrttirfziH prokto gAyattrI cCanda
Iritam .
[Page5-292-c+ 52]
pArijAteSvarI vARI devatA parikIrttitA ..
tftIyaYca dvitIyaYca bIjaSaktI ca tArakam .
kIlakaM parameSAni mahAsArasvatapradam ..
zaqdIrGasvarasaMBinnabIjenANgAni vinyaset ..”
tato DyAnam .
“haMsArUQA harahasitahArendukundAvadAtA
vARI mandasmitataramuKI mOlibadDendureKA .
vidyAvIRAmftamayaGawAkzasrajA dIptahastA
SuBrAbjasTA BavadaBimataprAptaye BAratI syAt ..”
<P>asya pUjAdikaM pUrvvoktEkAdaSAkzarIvat . pura-
ScaraRantu dbAdaSalakzajapaH . sitapadmErnAgacampakErvA
juhuyAddvAdaSasahasramiti . iti tantrasAraH .. * ..
nadIviSezasya paryyAyaH . plakzasamudBavA 2 vAk-
pradA 3 brahmasutA 4 BAratI 5 vedAgraRIH 6
payozRijAtA 7 vARI 8 viSAlA 9 kuwilA
10 . tajjalaguRAH . svAdutvam . pUtatvam . sarvva-
rujApahatvam . rucyatvam . dIpanatvam . paTyatvam .
dehakAntikaratvam . laGutvaYca . iti rAja-
nirGaRwaH .. * .. sA tu deSaBede saptanAmnI yaTA .
puzkare pitAmahayajYe AhUtA supraBA 1 nEmi-
zAraRye satrayAjiBirfziBirAhUtA kAYcanAkzI
2 gayadeSe gayarAjayajYe AhUtA viSAlA 3
uttarakoSalAyAM OddAlakamuniyajYe samA-
hUtA manoramA 4 fzaBadvIpe kurukzetre kururAja-
yajYe samAhUtA oGavatI 5 gaNgAdvAre dakza-
prajApatiyajYe samAhUtA sureRuH 6 himAlaya-
parvvate brahmaRaH punaryajYe samAhUtA vimalodA 7 .
tatra saptasarasvatyaH samAgatAH . ataeva tat
tIrTaM saptasArasvatanAmnA KyAtam . iti mahA-
BArate Salyaparvva .. * ..
tasyA utpattirbrahmapatnItvakAraRaYca yaTA, --
nArAyaRa uvAca
“sarasvatI sA vEkuRWe svayaM nArAyaRAntike .
gaNgASApena kalayA kalahAdBArate sarit ..
puRyadA puRyajananI puRyatIrTasvarUpiRI .
puRyavadBirnizevyA ca sTitiH puRyavatAM mune ..
tapasvinAM taporUpA tapasyAkararUpiRI .
kftapApeDmadAhAya jvaladagnisvarUpiRI ..
jYAne sarasvatItoye magnaM yErmmAnavErBuvi .
tezAM sTitiSca vEkuRWe suciraM harisaMsadi ..
BArate kftapApI ca snAtvA tatrAvalIlayA .
mucyate sarvvapApeByo vizRuloke vasecciram ..
cAturmmAsyAM pOrRamAsyAmakzayAyAM dinakzaye .
vyatIpAte ca grahaRe'nyasmin puRyadine'pi ca ..
AnuzaNgeRa yaH snAti helayA SradDayApi vA .
sArUpyaM laBate nUnaM vEkuRWe sa harerapi ..
sarasvatImanuM tatra mAsamekaYca yo japet .
mahAmUrKaH kavIndraSca sa BavennAtra saMSayaH ..
nityaM sarasvatItoye yaH snAti muRqayennaraH .
na garBavAsaM kurute punareva sa mAnavaH ..
ityevaM kaTitaM kiYcit BAratIguRakIrttanam .
suKadaM puRyadaM sAraM kiM BUyaH SrotumicCasi .. * ..
[Page5-293-a+ 52]
nArada uvAca .
kaTaM sarasvatI devI gaNgASApena BArate .
kalayA kalahenEva baBUva puRyadA sarit ..
nArAyaRa uvAca .
SfRu nArada vakzyAmi kaTAmetAM purAtanIm .
yasyAH SravaRamAtreRa sarvvapApEH pramucyate ..
lakzmIH sarasvatI gaNgA tisro BAryyA harerapi .
premRA samAstAstizwanti santataM harisanniDO ..
cakAra sEkadA gaNgA vizRormmuKanirIkzaRam ..
sasmitA ca sakAmA ca sakawAkzaM punaH punaH .
viBurjjahAsa tadvaktraM nirIkzya ca kzaRaM mudA .
kzamAM cakAra taddfzwvA lakzmIrnEva sarasvatI ..
boDayAmAsa tAM padmA sattvarUpA ca sasmitA .
kroDAvizwA ca sA vARI na ca SAntA baBUva ha ..
uvAca gaNgAM BarttAraM raktAsyA raktalocanA .
kampitA kIpavegena SaSvatprasPuritADarA ..
sarasvatyuvAca .
sarvvatra samatAbudDiH sadBarttuH kAminIM prati .
DarmmizWasya varizWasya viparItA Kalasya ca ..
jYAtaM sOBAgyamaDikaM gaNgAyAM te gadADara .
kamalAyAYca tattulyaM na ca kiYcinmayi praBo ..
gaNgAyAH padmayA sArdDaM prItiScAsti susammatA .
kzamAM cakAra tenedaM viparItaM haripriyA ..
kiM jIvanena me'trEva durBagAyASca sAmpratam .
nizPalaM jIvanaM tasyA yA patyuH premavaYcitA ..
tvAM sarvveSaM sattvarUpaM ye vadanti manIziRaH .
te ca mUrKA na vedajYA na jAnanti matiM tava ..
sarasvatIvacaH SrutvA dfzwvA tAM kopasaMyutAm .
manasA sa samAlocya prajagAma bahiHsaBAm ..
gate nArAyaRe gaNgAmuvAca nirBayaM ruzA .
vAgaDizWAtfdevI sA vAkyaM SravaRaduzkaram ..
he nirlajje he sakAme svAmigarvvaM karozi kim .
aDikaM svAmisOBAgyaM vijYApayitumicCasi ..
mAnacUrRaM karizyAmi tavAdya harisanniDO .
kiM karizyati te kAnto mamEva kAntavallaBe ..
ityevamuktvA gaNgAyAH keSaM grahItumudyatA .
vArayAmAsa tAM padmA maDyadeSe sTitA satI ..
SaSApa vARI tAM padmAM mahAkopavatI satI .
vfkzarUpA saridrUpA Bavizyasi na saMSayaH ..
atyunnatAYca tAM dfzwvA kopaprasPuritADarA .
uvAca gaNgA tAM devIM padmAYca raktalocanA ..
gaNgovAca .
tvamutsfja mahogrAYca padme kiM me karizyati .
vAgduzwA vAgaDizWAtrI devIyaM kalahapriyA ..
ityevamuktvA sA devI vARyE SApaM dadAviti .
saritsvarUpA Bavatu sA yA tvAYca SaSApa ha ..
aDomartyaM sA prayAtu santi yatrEva pApinaH .
kalO tezAYca pApAMSaM laBizyasi na saMSayaH ..
ityevaM vacanaM SrutvA tAM SaSApa sarasvatI .
tvameva yAsyasi mahIM pApipApaM laBizyasi ..
etasminnantare tatra BagavAnAjagAma ha .
caturBujaScaturBiSca pArzadESca caturBujEH ..
[Page5-293-b+ 52]
sarasvatIM kare DftvA vAsayAmAsa vakzasi .
boDayAmAsa sarvvajYaH sarvvajYAnaM purAtanam ..
SrInArAyaRa uvAca .
lakzmi tvaM kalayA gacCa DarmmaDvajagfhaM SuBe .
ayonisamBavA yonO tasya kanyA Bavizyasi ..
tatrEva dEvadozeRa vfkzatvaYca laBizyasi .
madaMSasyAsurasyEva SaNKacUqasya kAminI ..
BUtvA paScAcca matpatnI Bavizyasi na saMSayaH .
trElokyapAvanI nAmnA tulasIti ca BArate ..
kalayA ca saridBUtvA SIGraM gacCa varAnane .
BArate BAMratISApAt nAmnA padmAvatI Bava ..
gaNge yAsyasi paScAttvamaMSena viSvapAvanI .
BArataM BAratISApAt pApadAhAya pApinAm ..
BagIraTasya tapasA tena nItA suduzkarAt .
nAmnA BAgIraTI pUtA Bavizyasi mahItale ..
madaMSasTa samudrasya jAyA Bava mamAjYayA .
matkalAMSasya tasyEva SAntanoSca sureSvari .. * ..
gaNgASApena kalayA BArataM gacCa BArati .
kalahasya PalaM BuNkzva sapatnIByAM sahAcyute ..
svayaYca brahmasadanaM brahmaRaH kABinI Bava .
gaNgA yAtu SivasTAnamatra padmEva tizWatu ..
SAntA ca kroDarahitA madBaktA sattvarUpiRI .
mahAsADvI mahABAgA suSIlA DarmmacAriRI ..
yadaMSakalayA sarvvA DarmmizWASca pativratAH .
SAntarUpAH suSIlASca prativiSvezu yozitaH ..
tisro BAryyAstriSAlASca trayo BftyASca
bAnDavAH .
DruvaM vedavirudDASca na hyete maNgalapradAH ..
gacCa gaNge SivasTAnaM brahmasTAnaM sarasvatI .
atra tizWatu madgehe suSIlA kamalAlayA ..
ityuktvA jagatAM nATo virarAma ca nArada .
atyuccE rurudurdevyaH samAliNgya parasparam ..
tASca sarvvAH samAlocya krameRocuH sadISvaram .
kampitAH sASrunetrASca Sokena ca Bayena ca ..
sarasvatyuvAca .
vidAyaM dehi me nATa duzwAyA janmaSoDanam .
satsvAminA parityaktA kuto jIvanti kAH
striyaH ..
dehatyAgaM karizyAmi yogena BArate Druvam .
atyucCrito nipatanaM prAptumarhati niScitam ..
gaNgovAca .
aha kenAparADena tvayA tyaktA jagatapate .
dehatyAgaM karizyAmi nirdozAyA vaDaM laBa ..
nirdozAM kAminIM tyAgaM karoti yo jano Bave .
sa yAti narakaM kalpaM kiM te sarveSvarasya vA ..
mahAlakzmIruvAca .
nATa sattvasvarUpastvaM kopaH kaTamaho tava .
prasAdaM kuru BAryye dve sadISasya kzamA varam ..
BArataM BAratISApAt yAsyAmi kalayA viBo .
katikAlaM sTitistatra kadA drakzyAmi te padam ..
dAsyanti pApinaH pApaM mahyaM snAnAvagAhanAt .
kena tena vimuktAhamAgamizyAmi tvatpadam ..
[Page5-293-c+ 52]
kalayA tulasIrUpA DarmmaDvajasutA satI .
BUtvA kadA lamizyAmi tvat pAdAmbujamacyuta ..
vfkzarUpA BavizyAmi tvadaDizWAtfdevatA .
mAmudDarizyasi kadA tanme brUhi kfpAniDe ..
gaNgA sarasvatISApAt yadi yAsyati BAratam .
sA kena muktA pApAcca kadA tvAM vA laBi-
zyati ..
gaNgASApena sA vARI yadi yAsyati BAratam .
kadA SApAdbinirmucya laBizyati padaM tava ..
tAM vARIM brahmasadanaM gaNgAM vA Sivamandiram .
gantuM vadasi he nATa tat kzamasva ca te vacaH ..
ityuktvA kamalA kAntapadaM DftvA nanAma ca .
svakeSErvezwanaM kftvA ruroda ca punaH punaH ..
uvAca padmanABastAM padmAM kftvA svavakzasi .
IzadDAsyaprasannAsyo BaktAnugrahakAtaraH ..
SrInArAyaRa uvAca .
tvadbAkyamAcarizyAmi svavAkyaYca sureSvari .
SamatAYca karizyAmi SfRu tatkramameva ca ..
BAratI yAtu kalayA saridrUpA ca BAratam .
ardDAMSA brahmasadanaM svayaM tizWatu madgfhe ..
BagIraTena nItA sA gaNgA yAsyati BAratam .
pUtaM karttuM triBuvanaM svayaM tizWatu madgfhe ..
tatrEva candramOleSca mOliM prApsyati durlaBam .
tataH svaBAvataH pUtApyatipUtA Bavizyati ..
kalAMSAMSena tvaM gacCa BArataM kamale Bava .
padmAvatI saridrUpA tulasI vfkzarUpiRI ..
kaleH paYcasahasre ca gate varze ca mokzaRam .
yuzmAkaM saritAYcEva madgfhaYcAgamizyati ..”
iti brahmavEvartte prakftiKaRqe . 6 . 1 -- 89 ..
<LEND>
