<L>34304<pc>4-524-b<k1>vEzRavaH<k2>vEzRavaH
vEzRavaH¦, puM, (vizRurddevatA asya . aR .) vizRu-
mantropAsakaH . vizRuBaktaH . tatparyyAyaH . kArzRaH
2 hAraH 3 . tasya lakzaRaM yaTA, --
“gfhItavizRudIkzAko vizRusevAparo naraH .
vEzRavaScAtra saMgrAhyaH skAndAdyuktAnusArataH ..”
taTA ca skAnde .
“paramApadamApanno harze vA samupasTite .
nEkAdaSIM tyajedyastu yasya dIkzAsti vEzRavI ..
samAtmA sarvvajIvezu nijAcArAdaviplutaH .
vizRvarpitAKilAcAraH sa hi vEzRava ucyate ..”
iti SrIhariBaktivilAse 12 vilAsaH .. * ..
aTa SrIvEzRavanindAdidozaH . skAnde mArkaRqeya-
BagIraTasaMvAde .
“yo hi BAgavataM lokamupahAsaM nfpottamaH .
karoti tasya naSyanti arTaDarmmayaSaHsutAH ..” *
aTa vEzRavasamAgamaviDiH . tejodraviRapaYca-
rAtre .
“vEzRavo vEzRavaM dfzwvA daRqavat praRamedBuvi .
uBayorantarA vizRuH SaNKacakragadADaraH ..” * ..
aTa vEzRavasanmAnananityatA . skAnde SrImArka-
RqeyaBagIraTasaMvAde .
“dfzwvA BAgavataM dUrAt saMmuKe yo na yAti hi .
na gfhRAti haristasya pUjAM dvAdaSavArzikIm ..”
aTa vEzRavastutiH . skAnde .
“Danyo'haM kftakftyo'haM yadyUyaM gfhamAgatAH .
durllaBaM darSanaM nUnaM vEzRavAnAM yaTA hareH ..” * ..
aTa vEzRavABigamanamAhAtmyam . skAnde
SrImArkaRqeyaBagIraTasaMvAde .
“saMmuKaM vrajamAnasya vEzRavAnAM narADipa .
pade pade yajYaPalaM prAhuH pOrARikA dbijAH ..”
aTa vEzRavastutimAhAtmyam . tatrEva .
“pratyakzaM vA parokzaM vA yaH praSaMsati vEzRavam .
brahmahA madyapaH steyI gurugAmI sadA nfRAm .
mucyate pAtakAt sadyo vizRurAha nfpottama ..” *
aTa vEzRavasammAnanamAhAtmyam . tatrEvAmfta-
sArodDAre .
“SradDayA dattamannaYca vEzRavAgnizu jIryyati .
tadannaM meruRA tulyaM Bavate ca dine dine ..” * ..
aTa vEzRavaSAstramAhAtmyam . skAnde SrIbrahma-
nAradasaMvAde .
“vEzRavAni ca SAstrARi ye SfRvanti paWanti ca .
DanyAste mAnavA loke tezAM kfzRaH prasIdati ..”
iti ca SrIhariBaktivilAse 10 vilAsaH ..
tasya lakzaRamAhAtmyAdi yaTA, --
“PalasanDAnarahitA vizRuBaktASca vEzRavAH .
matprItiBaktikAmAste sarvvadA sarvvakarmmasu ..
guruvaktrAdvizRumantro yasya karRe pravekzyati .
[Page4-524-c+ 52]
jIvanmuktaM vEzRavantaM vedAH sarvve vadanti ca ..
puruzARAM SataM pUrvvaM pEtfkaYca SataM param .
mAtAmahasya ca SataM mAtaraM mAtfmAtaram ..
BaginIM BrAtaraYcEva BAgineyaYca mAtulam .
SvaSrUYca SvaSuraYcEva gurupatnIM guroH sutam ..
guruYca jYAnadAtAraM mitraYca sahacAriRam .
BftyaM SizyaM taTA cewIM prajAH svASramasanniDO ..
udDaredAtmanA sArdDaM mantragrahaRamAtrataH .
mantragrahaRamAtreRa jIvanmukto BavennaraH ..
tasya saMsparSamAtreRa pUtaM tIrTaYca BAratam .
tasyEva pAdarajasA sadyaH pUtA vasunDarA ..
pAdodakaplutaM sTAnaM tIrTameva Bavet Gruvam ..”
iti brahmavEvartte prakftiKaRqe 8 aDyAyaH .. * ..
api ca .
SrISiva uvAca .
“Sivamastu ca sADUnAM vEzRavAnAM satAmiha .
avEzRavAnAmasatAmaSivaYca pade pade ..
dadAti vEzRaveByaSca yo duHKaM mUrcCito janaH .
SrIkfzRasya ca saMharttA viGnastasya pade pade ..
avEzRavAnAM hfdayaM na hi SudDaM sadA malam .
SrIkfzRamantrasmaraRaM manonErmmalyakAraRam ..
Bidyate hfdayagranTiSCidyante sarvvasaMSayAH .
vizRumantropAsanayA kzIyate karmma vE nfRAm ..
ye brAhmaRA vEzRavASca svatantrAH paramaM padam .
yAntyanyopAsakAScAnyEH sArdDaYca prakfterlaye ..
varRAnAM brAhmaRAH SrezWAH sADavo vEzRavA yadi .
vizRumantravihIneByo dbijeByaH Svapaco varaH ..
paripakvAScAvipakvA vEzRavAH sADavaSca te .
santataM patitAMScEva vizRucakraM sudarSanam ..
yaTA vahrO SuzkatfRaM BasmIBUtaM Bavizyati .
taTA pApaM vEzRavezu tejamvizu hutASanAt ..
guruvaktvAdvizRumantro yasya karRe pravekzyati .
taM vEzRavaM mahApUtaM pravadanti manIziRaH ..
praSaMsitaM pitFRAYca SataM mAtAmahasya ca
svasodarAMSca jananImudDarantyeva vEzRavAH ..
gayAyAM piRqadAnena piRqadAH piRqaBojinam .
samudDaranti puMsAYca vEzRavASca SataM Satam ..
mantragrahaRamAtreRa jIvanmukto BavennaraH .
yamastasmAnmahABIto vEnateyAdyaToragaH ..
nizpuRantyeva tIrTAni gaNgAdIni ca BArate .
kfzRamantropAsakASca sparSamAtreRa vAkpate ..
pApAni pApinAM tIrTe yAvanti praBavanti ca .
naSyanti tAni sarvvARi vEzRavasparSamAtrataH ..
kfzRamantropAsakAnAM rajasA pAdapadmayoH .
sadyo muktA pAtakeByo hfzwA pUtA vasunDarA ..
vAyuSca varuRo vahniH sUryyaH sarvvaM punAti ca .
ete pUtA vEzRavAnAM sparSamAtreRa lIlayA ..
ahaM brahmA ca SezaSca sAkzI DarmmaSca karmmaRAm .
ete hfzwASca vAYCanti vEzRavAnAM samAgamam ..
PalaM karmmAnusAreRa sarvvezAM BArate Bavet .
na BavettadvEzRave ca sidDaDAnye yaTANkuram ..
hanti tezAM karmma pUrvvaM BaktAnAM BaktavatsalaH .
[Page4-525-a+ 52]
kfpayA svapadaM teByo dadAtyeva kfpAniDiH ..”
iti brahmavEbartte prakftiKaRqe 57 aDyAyaH .. * ..
anyacca .
SrIBagavAnuvAca .
“ahaM prARA vEzRavAnAM mama prARASca vEzRavAH .
tAneva dvezwi yo mUQo mamAsUnAM sa hiMsakaH ..
puttrAn pOttrAn kalatrAMSca rAjalakzmIM viDAya ca .
DyAyante santataM ye mAM ko me teByaH paraH priyaH ..
parA BaktA nu me prARA na ca lakzmIrna SaNkaraH .
na BAratI na ca brahmA na durgA na gaReSvaraH ..
na brAhmaRA na vedASca na vedajananI surAH .
na gopI na ca gopAlA na rADA prARataH priyA ..
ityevaM kaTitaM sarvvaM satyaM sAraYca vAstavam .
na praSaMsAparaM tezAM te ca prARADikAH priyAH ..
mAM dbizanti ca ye mUQA jYAnahInASca vaYcitAH .
svAtmAnaYca na jAnanti te yAnti nirayaM ciram ..
ye dbizanti ca madBaktAn prARAnAmaDikapriyAn .
tezAM SAstAhaM tUrRaYca paratra nirayaM ciram ..
praBavo'haYca sarvvezAmISvaraH paripAlakaH .
taTApi na svatantro'haM BaktADIno divAniSam ..
goloke vATa vEkuRWe dbiBujaYca caturBujam .
rUpamAtramidaM sarvvaM prARA me BaktasanniDO ..
yadBaktaM BaktadattaYca BakzaRIyaYca tanmama .
aBakzyaM dravyamanyena dattaYcedamftopamam ..”
iti brahmavEvartte SrIkfzRajanmaKaRqe 25 aDyAyaH ..
api ca .
“sarvvAn kAmAn parityajya izwaBaktiYca sADayet
sa eva vEzRavAcAraH kAmasaNkalpavarjjitaH ..”
ityAcAraBedatantram .. * ..
aparaYca .
“rajasvalAyAH saMBoge karmmakzetre ca BArate .
tvayoktaYca Bavet pApaM nAtra svarge ca sundari !
karmmakzetre ca tat karmma yadvedoktaM SuBASuBam ..
na BavedvEzRavAnAYca jvalatAM brahmatejasA ..
yaTA pradIpavahrO ca SuzkARi ca tfRAni ca .
Bavanti BasmIBUtAni taTA pApAni vEzRave ..
vahrisUryyabrAhmaReByastejIyAn vEzRavaH sadA .
rakzito vizRucakreRa svatantro mattakuYjaraH ..
na vicAro na BogaSca vEzRavAnAM svakarmmaRAm .
liKitaM sAmni kOTumyAM kuru praSnaM bfhasmatim ..
asmAMSca sarvve jAnanti candravaMSyAMSca vEzRavAn .
devamanyaM na sevante candravaMSyA hariM vinA ..”
iti brahmavEvartte SrIkfzRajanmaKaRqe 6 aDyAyaH ..
api ca .
sUta uvAca .
“aTa veRa iyAjATa so'SvameDena BUpatiH .
brAhmaReByo dadO dAnaM nAnArUpamanekaDA ..
jagAma vEzRavaM lokaM sakAyo jagatIpatiH .
vizRunA saha DarmmAtmA nityameva pravarttate .
etatte sarvvamAKyAtaM caritaM tasya BUpateH ..
yadveRo vEzRavadvezI sarvvaGarmmabahizkftaH .
pfTunA puttratIrTena pavitro'gAt paraM padam ..
[Page4-525-b+ 52]
satputtraM paramaM tIrTaM prApya mucyanti pUrvvajAH .
pitApi fRamuktaH syAt jAte puttre mahAtmani ..
vEzRavo yadi puttraH syAt sa tArayati pUrvvajAn .
pitFnaDastanA vaMSAstArayantyatipAvanAH ..”
iti pAdme BUmiKaRqe 120 aDyAyaH .. * ..
aTa vEzRavaDarmmatatkarttavyapaYcaviDapUje . yaTA, --
SrIpArvvatyuvAca .
“vEzRavAnAYca yadDarmmaM karmmApi tasya tadbada .
yat kftvA mAnavAH sarvve BavAmBoDO taranti vE ..
ISvara uvAca .
aTa dbAdaSa SudDiYca vEzRavAnAmihocyate .
gfhopasarpaRaYcEva taTAnugamanaM hareH ..
BaktyA pradakziRaYcEva pAdayoH SoDanaM punaH .. 1 .. 2
pUjArTaM patrapuzpARAM BaktyEvottolanaM hareH .
karayoH sarvvaSudDInAmiyaM SudDirviliKyate . 3 . 4 ..
tannAmakIrttanaYcEva guRAnAYcEva kIrttanam .
BaktyA SrIkfzRadevasya vacasaH SudDirizyate .. 5 ..
tatkaTASravaRaYcEva tasyotsavanirIkzaRam .
SrotrayornetrayoScEva SudDiH samyagihocyate . 6 .
7 . 8 . 9 ..
pAdodakaYca nirmmAlyaM mAlAnAmapi DAraRam .
ucyate SirasaH SudDiH praRatasya hareH punaH .. 10 ..
AGrARaM ganDapuzpAdernirmAlyasya tapoDane .
viSudDiH syAdanantasya GrARasyApi viDIyate . 11 .
12 ..
tatra puzpAdikaM yacca kfzRapAdayugArpitam .
tadeva pAvanaM loke tadDi sarvvaM viSoDayet .. * ..
pUjA ca paYcaDA proktA tAsAM BedAn SfRuzva
me .
aBigamanamupAdAnaM yogaH svADyAya eva ca ..
izwAH paYcaprakArArccAH krameRa kaTayAmi te .
tatrABigamanaM nAma devatAsTAnamArjanam ..
upalepananirmmAlyadUrIkaraRameva ca . 1 .
upAdAnaM nAma ganDapuzpAdicayanaM yaTA .. 2 ..
izwA nAma hi cezWAdeH pUjanaYca yaTArTataH . 3 .
svADyAyo mantrarAjasya arTasanDAnato japaH ..
sUktastotrAdipAWaSca hareH saMkIrttanaM taTA .
tannAmaSAstrAByAsaSca svADyAyaH parikIrttitaH ..
4 ..
yogo nAma sudebasya cAtmane yEva BAvanA . 5 .
iti paYcaprakArArccAH kaTitAstava suvrate ..”
iti pAdme pAtAlaKaRqe 10 aDyAyaH .. * ..
aTa vEzRavAnAM KAdyAKAdyam .
“sAyaM prAtardvijAtInAM SrutyuktamaSanaM taTA .
vizRuBuktAvaSizwena dinapApAt pramucyate ..
annaM brahmA raso vizRuH KAdayannAma coccaran .
evaM jYAtvA tu yo BuNkte so'nnadozErna lipyate ..
alAvuM varttulAkAraM masUraYca savalkalam .
tAlaM Suklantu vArttAkuM na svAdedvEzRavo janaH ..
vawASvatTArkapatrezu kumBItiBdukapatrayoH .
kovidArakadambe ca na KAdedvEzRavo naraH ..
SrAvaRe varjayecCaktuM daDi BAdrapade tyajet .
[Page4-525-c+ 52]
dugDantu ASvine mAsi kArttike cAmizaM
tyajet ..
dugDamannaYca jambIraM yadvizRoraniveditam .
bIjapUraYca SAkaYca pratyakzalavaRantaTA ..
yadi dEvAcca Bujyante tadA tannAmakaM smaret ..
kalAyaM kaNguDAnyAni SAkaYca hilamocikAm .
zazwikAkAlaSAkaYca mustakaM kramukaM taTA ..
lavaRe sEnDavaM proktaM vacA ca daDisarpizI .
payo'nudDftasAraYca panasAmre harItakI ..
pippalIjIrakaYcEva nAgaraNgakatintiqI .
kadalIlavalIDAtrIPalAnyaguqamEkzavam .
atElapakvaM BuYjIta havizyezu pracakzate ..”
iti pAdme pAtAlaKaRqe 11 aDyAyaH .. * ..
aTa vEzRavalakzaRaviSezAdiH .
“mAhAtmyamaTa BaktAnAM yat kAryyaM yacca lakza-
Ram .
karaRIyaM harervipra sAvaDAnamanAH SfRu ..
harireva sadA sevyo nAnyo yasya mahAtmanaH .
lokasya jagadArADyo hariBaktaH sa ucyate ..
ananyanirmmAlyaBujo BaktAste'nanyamAnasAH .
govindopAsakA ye tu nityaM devAntaraM vinA ..
ananyaDizaRo'nanyahfdayo'nanyasevakaH .
kevalaM harisevyaNga sa BaktaH parikIrttitaH ..
sattvaM sattvASrayaM sattvaguRaM seveta keSavam .
yo'nanyatvena manasA sAttvataH samudAhftaH ..
sarvvadevAn parityajya nityaM BagavadASrayaH .
ratastadIyasevAyAM sa BAgavata ucyate ..
vihAya kAmyakarmmAdIn BajedekAkinaM harim .
satyaM sattvaguRopeto BaktyA taM sAttvataM viduH ..
mukundapAdasevAyAM tannAmaSravaRe'pi ca .
kIrttane ca rato Bakto nAmnaH syAt smaraRe
hareH ..
vandanArccanayorBaktiraniSaM dAsyasaKyayoH .
ratirAtmArpaRe yasya dfQAnantasya sAttvataH ..
smarttavyaH kIrttanIyaSca SrotavyaH pUjya eva ca .
yasyEko vizRurArADyo vEzRavaH samudAhftaH ..
yaTAlabDo'pi santuzwaH samacitto jitendriyaH .
haripAdASrayo loke viprAH sADuranindakaH ..
nirvvEraH sadayaH SAnto damBAhaNkAravarjitaH .
nirapekzo munirvItarAgaH sADurihocyate ..
loBamohamadakroDakAmAdirahitaH suKI .
kfzRANGriSaraRaH sADuH sahizRuH samadarSanaH ..
yadvizRUpAsanA nityaM vizRuryasyeSvaro mune .
pUjyo yasyEkavizRuH syAdizwo loke sa vEzRavaH .
hareH sarvvAvatArARAM matsyAdInAmupAsakAH .
tanmantrezwA ananyAScedvEzRavAste na saMSayaH ..
yadizwo raGunATastu nfsiMho vAmano hariH .
etanmantro varAhAdirvAsudevaH sa vEzRavaH ..
vizRorupAsako dAsastanmantrezwastadASayaH .
tamAhurvEzRavaM loke vizRusevAparAyaRam ..
sADvI yaTA patiM nArI nAnyaM jAnAti taM
vinA .
[Page4-526-a+ 52]
jagadISaM taTAnanyo yadi vizRuM sa vEzRavaH ..
samacitto muniH pUto govindacaraRASrayaH .
sarvvaBUtadayaH kArzRo vivekI sADuruttamaH ..
kfzRArpitaprARaSarIrabudDiH
SAntendriyastrIsutasampadAdiH .
AsaktacittaH SravaRAdiBakti-
zvasyeha sADuH satataM hareryaH ..
kfzRASrayaH kfzRakaTAnuraktaH
kfzRezwamantrasmftipUjanIyaH .
kfzRAniSaDyAnamanAstvananyo
yo vE sa sADurmunivaryya kArzRaH ..
yasyezwaM SrIBAgavataM SAstraM SrIBagavAn hariH .
BagavatyA samaM lakzmyA BaktyA BAgavataSca saH ..
ye kfzRaSravaRAdyarhA ye taducCizwaBojinaH .
ye kfzRopAsakA lokA dAsAste pari-
kIrttitAH ..”
iti pAdme uttaraKaRqe 99 aDyAyaH .. * ..
api ca .
brahmovAca .
“aho DyAnErapi DyAtuM devEstvaM na hi Sakyase .
sa tvaM vEzRavadehezu tizWasItyadButaM mahat ..
kzaRamAtramapi svAmiMstuzwe tvayi na kiM Bavet .
sa tvaM vEzRavasaNgena BramasItyadButaM mahat ..
ke vEzRavAH kEwaBAre ! kiM vA tezAYca lakzaRam .
kaTaM jYeyASca te sarvve tanme kaTaya keSava ..
BagavAnuvAca .
vEzRavAnAM lakzaRAni kalpakowiSatErapi .
samyagvaktuM na Saknomi saMkzepAt SfRu sattama ..
saMsAro vEzRavADIno devA vEzRavapAlitAH .
ahaYca vEzRavADInastasmAt SrezWASca vEzRavAH ..
kzaRamAtramapi brahman vihAya vEzRavaM janam .
tizWAmi nAhamanyatra vEzRavo mama bAnDavaH ..
kAmakroDavihInA ye hiMsAdamBavivarjjitAH .
loBamohavihInASca te jYeyA vEzRavA janAH ..
amatsarA dayAyuktAH sarvvaBUtahitEziRaH .
satyoktiBAziRaScEva jYeyAste vEzRavA janAH ..
pitfBaktA mAtfBaktA jAtipozaRatatparAH .
DarmmopadeSino ye ca jYeyAste vEzRavA janAH ..
samAnaM ye ca paSyanti tvAYca mAYca maheSvaram .
kurvvanti pUjAmatiTerjYeyAste vEzRavA janAH ..
vedavidyAnuraktA ye dbijaBaktiratAH sadA .
napuMsakAH parastrIzu jYeyAste vEzRavA janAH ..
ekAdaSIvrataM ye ca BaktiBAvena kurvvate .
gAyanti mama nAmAni jYeyAste vEzRavA janAH ..
devAyatanakarttArastulasImAlyaDAriRaH .
rudrAkzaDAriRo ye ca jYeyAste vEzRavA janAH ..
matpAdasalilEryezAM siktAni mastakAni vE .
mama nEvedyamaSranti jYeyAste vEzRavA janAH ..
SaNKacakragadApadmEraNkitAni mamAyuDEH .
brahman yezAM SarIrARi jYeyAste vEzRavA janAH ..
karRayoScEva SIrzezu tulasIpatramuttamam .
satataM dfSyate yezAM jYezAste vEzRavA janAH ..
[Page4-526-b+ 52]
tfRAni tulasImUlAdye cinvanti narottamAH .
siYcanti bulasIM ye ca vijYeyAste ca vEzRavAH ..
tulasImUlamfdBiSca tilakAni nayanti ye .
tulasIkAzWapaNkESca vijYeyA vEzRavA janAH ..
gaNgAsnAnaparA ye ca gaNgAnAmaparAyaRAH .
gaNgAmAhAtmyavaktAro vijYeyAste ca vEzRavAH ..
DAtrIPajasrajo yezAM galezu kamalAsana .
yajanti ye ca tatpatrErvvijYeyAste ca vEzRavAH ..
SAlagrAmaSilA yezAM gfhe vasati sarvvadA .
SAstraM BAgavataYcEva jYeyAste vEzRavA janAH ..
sanmArjayanti ye nityaM mama sTAnAni sarvvadA .
dIpaM yacCanti tatrEva jYeyAste vEzRavA janAH ..
SIrRRaM manmandiraM ye ca kurvvate nUtanaM punaH .
tatrAyanaYca SoBAYca jYeyAste vEzRavA janAH ..
aBayaM ye ca yacCanti BIruByaScaturAnana .
vidyAdAnaYca vipreByo jYeyAste vEzRavA janAH ..
kzuttfwprapIqiteByaSca ye yacCantyannamambu ca .
kuryyurye rogiSuSrUzAM jYeyAste vEzRavA janAH ..
ArAmakAriRo ye ca pippalAropiRo'pi ca .
gosevAM ye ca kurvvanti jYeyAste vEzRavA janAH ..
atyantaBaktA ye brahman pitfyajYaM prakurvvate .
kurvvanti dInaSuSrUzAM jYeyAste vEzRavA janAH ..
taqAgagrAmakarttAraH kanyAdAnapradASca ye .
sevante svagurO ye ca jYeyAste vEzRavA janAH ..
sevante jyezWAMBaginIM jyezWaM BrAtarameva ca .
paranindAM na kurvvanti jYeyAste vEzRavA janAH ..
devasvaM brAhmaRadravyaM parasvaYca caturmmaKa .
paSyanti vizavadye ca jYeyAste vEzRavA janAH ..
pAzaRqasaNgarahitAH SivaBaktiparAyaRAH .
caturddaSIvrataratA jYeyAste vEzRavA janAH ..
bahunAtra kimuktena BAzitena punaH punaH .
madarccAM ye ca kurvvanti jYeyAste bazRavA janAH ..
vEzRavezu muRAH sarvve dozaleSo na vidyate .
tasmAccaturmuKa tvaYca vEzRavo Bava sAmpratam ..
samArADaya mAM nityaM kriyAyogEH prajApate .
sarvvameva suBadraM te Bavizyati na saMSayaH ..
BUyaH pUrvvasTitamiva sfjyatAM sakalaM jagat .
ityuktrAntarddaDe devastatrEva jagadISvaraH ..
tatastu pUrvvavadbrahma sfzwavAn sakalaM jagat .
kriyAyogErhariM yazwvA jagAma paramaM padam ..
ye paWanti mamADyAyaM BaktyA nArAyaRAgrataH .
sarvvapApavinirmmuktA ante yAnti hareH padam ..”
iti pAdme kriyAyogasAre 2 aDyAyaH .. * ..
kAliNga uvAca .
“jAtismareRa kaTito rahasyaH paramo mama .
yamakiNkarayoryo'BUt saMvAdastaM bravImi te ..
svapuruzamaBivIkzya pASahastaM
vadati yamaH kila tasya karRamUle .
parihara maDusUdanaprapannAn
praBurahamanyanfRAM na vEzRavAnAm ..”
iti SrIvizRupurARe tftIye'MSe yamagItaM 7
aDyAyaH .. * .. api ca .
[Page4-526-c+ 52]
“karmmakzayARi karmmARi yataH sADurhariH
svayam .
manye na BOtiko deho vEzRavasya jagattraye ..”
iti kalkipurARe 30 aDyAyaH ..
<LEND>
