<L>6858<pc>2-060-b<k1>kaliH<k2>kaliH
kaliH¦, puM, (kalate kalerASrayatvena varttate iti . kala
+ “sarvvaDAtuBya in” . uRAM 4 . 117 . iti
in .) viBItakavfkzaH . (viBItakasya kalidrumatva-
kAraRamuktaM yaTA, vAmane 27 aDyAye .
“ityevamukto devena brahmaRA kaliravyayaH .
dInAn dfzwvA ca SakrAdIn viBItakavanaM yayO” ..
asya guRAdikaM viBItakaSabde drazwavyam .. * ..
kalate spardDate iti kala + “sarvvaDAtuByaH in” .
uRAM-4 . 117 . iti in .) SUraH . (kalante spardDa-
mAnA BAzante'sminniti . kala + “sarvvaDAtuBya
in” . uRAM 4 . 117 . iti in .) vivAdaH .
(yaTA, BAgavate 9 . 6 . 44 .
“tAsAM kaliraBUdBUyAMstadarTe'pohya sOhfdam .
samAnurUpo nAyaM va iti tadgatacetasAm” ..)
yudDam . (kalyate pApezu nikzipyate anena yadvA
kalayati pApena jaqayati kaluzitaM karoti .
kala + in .) antyayugam . iti hemacandraH ..
tasyotpattiryaTA .
“pralayAnte jagatasrazwA brahmA lokapitAmahaH .
sasarjja GoraM malinaM pfzWadeSAt sapAtakam ..
sacADarmma iti KyAtastasya vaMSAnukIrttanAt .
SravaRAt smaraRAllokaH sarvvapApEH pramucyate ..
aDarmmasya priyA ramyA miTyA mArjjAralocanA .
tasyAH puttro'titejasvI damBaH paramakopanaH ..
sa mAyAyAM BaginyAntu loBaM puttraYca kanyakAm .
nikftiM janayAmAsa tayoH kroDaH suto'Bavat ..
sa hiMsAyAM BaginyAntu janayAmAsa tatkalim .
vAmahastaDftopasTaM tElAByaktAYjanapraBam ..
kAkodaraM karAlAsyaM lolajihvaM BayAnakam .
pUtiganDaM dyUtamadyastrIsuvarRakftASrayam ..
BaginyAntu duruktyAM sa BayaM puttraYca kanyakAm .
mftyuM saMjanayAmAsa tayoSca nirayo'Bavat ..
yAtanAyAM BaginyAntu loBaputtrAyutAyutam .
itTaM kalikule jAtA bahavo DarmmanindakAH” ..
iti kalkipuraRe 1 aDyAyaH .. * ..
kaliDarmmo yaTA .
“yadA sadAnftaM tandrAnidrA hiMsA vizAdanam .
SokamohaBayaM dEnyaM sa kalistu tadA smftaH ..
yasmin janAH kAminaH syuH SaSvatkawukaBAziRaH .
dasyukfzwA janapadA vedAH pAzaRqadUzitAH ..
rAjAnaSca prajABakzAH SiSnodaraparA dvijAH .
avratA vawavo 'SOcA BikzavaSca kuwumbinaH ..
tapasvino grAmavAsA nyAsino hyarTalolupAH .
hrasvakAyA mahAhArAScOryyamAyorusAhasAH ..
tyakzyanti BftyASca patiM tApasAstvaKilaM vrataM .
SUdrAH pratigrahIzyanti tapoveSopajIvinaH ..
udvignAScAnalaNkArAH piSAcasadfSAH prajAH .
asnAtaBojanenAgnidevatAtiTipUjanam ..
karizyanti kalO prApte na ca piRqodakakriyAm .
strIparASca janAH sarvve SfdraprAyASca SOnaka ..
bahuprajAlpaBAgyASca Bavizyanti kalO striyaH .
SiraHkaRqayanaparA AjYAM Betsyanti satpateH ..
[Page2-060-c+ 52]
vizRuM na pUjayizyanti pAzaRqopahatA janAH ..
kalerddozaniDervipra asti hyeko mahAn guRaH .
kIrttanAdeva kfzRasya muktabanDaH paraM vrajet ..
kfte yadDyAyato vizRuM tretAyAM yajataH Palam .
dvApare paricaryyAyAM kalO tadDarikIrttanAt ..
tasmArdDyayo harirnityaM DyeyaH pUjyaSca SOnaka” ..
iti gAruqe yugaDarmme 227 aDyAyaH ..
(mAGipUrRimAyAM SukravAre kaliyugotpattiH ..)
tadyugamAnam . dvAtriMSatsahasrADikacaturlakzavat-
sarAH (432000) .
(AryyaBawwamate 'tra 157791750 divasAH .
sUryyasidDAntamate 157791782 . 48 divasAH .
jyotizasEdDAntikamateca 157791782 divasAH ..
ato varzamARamAryyaBawwamate 365 . 15 . 31 . 15 .
divasAH .
sUryyasidDAntamate 365 . 15 . 31 . 31 . 24 . divasAH .
jyotizasEdDAntikamate ca 365 . 15 . 31 . 30
divasAH ..)
tasyAtItAbdAH 1809 SAkaparyyantaM 4988 ..
<P>(kalestripaYcASadaDikazawSatamitezu (653)
vatsarezu gatezu yuDizWirAdayo jAtAH . yadukta
rAjataraNgiRyAM 1 . 51 .
“Satezu zawsu sArdDezu tryaDikezu ca BUtale .
kalergatezu varzARAmaBavan kurupARqavAH” ..
<P>ftupakzaSaradvimitezu (2526) yuDizWirAbdezu
kalergrahasinDvindunetramitezu (3179) vatsarezugatezu
ca mahAvizuvasaMkrAntyAM SAlivAhanasya rAjYo
janmadinamAraBya SakAbdaH pravarttitaH . yaduktaM
tatrEva 1 . 56 .
“Asan maGAsu munayaH SAsati pfTvIM yuDizWire
nfpatO . zaq dvipaYcadviyutaH SakakAlastasya rA-
jyasya” .. ayantu mahAvizuvasaMkrAntimaDigamya
parigaRito Bavati ..
<P>kaleScatuScatvAriM SadaDikatrisahasraparimitezu
(3044) vatsarezu gatezu cEtraSuklapratipadi ujja-
yinIpatervikramAdityasya rAjyaprAptikAlamAraBya
saMvat ityAKyayA prasidDo vatsaraH pracalitaH ..
ayantu cEtraSuklapratipattiTimaDigamya parigaRito
Bavati ..
<P>kalerekordDvaSatADikatrisahasraparimitezu (31
01) vatsarezu gatezu prAyaSo sOrapOzasya azwA
daSadivase yISuKrIzwIyAbdaH pracalitaH ..
<P>paYcanavatyUrdDvazawSatADikatrisahasraparimitezu
(3695) kaleratItAbdezu saptadaSADikapaYca-
Satamite (517) ca SakAbde pracalati BAdraSukla-
dvAdaSyAM utkaladeSapracalitaH vilAyati ityA-
KyayA prasidDo vatsaraH pravarttitaH . ayantu BAdra-
SukladvAdaSImaDigamya parigaRito Bavati ..
<P>trayoviMSatyUrdDasaptaSatADikatrisahasraparimitezu
(3723) kaleratItAbdezu paYcacatvAriMSadaDika-
paYcaSatamite (545) ca SakAbde pracalati jyEzWasya
viMSatitamadivasIya SukravArAt mahammadasya makkA-
[Page2-061-a+ 52]
prasTAnakAlamAraBya “hijri” iti prasidDo
hAyanaH pracalitaH . ayantu cAndramARena pariga-
Rito Bavati . ataH prAyaSaH sOrasaptanavatitama-
varzErasya SatatamA vatsarA BaveyuH ..
<P>paYcASItyUrdDvapaYcaSatADikacatuHsahasraparimi-
tezu kaleratItAbdezu (4585) saptADikacatu-
rddaSaSataparimite (1407) ca SakAbde pracarati
PAlgunIyonaviMSadivase SukravAre pUrRimAyAM Baga-
vAMScEtanyadevaH prAdurbaBUva . asya janmadinamAraBya
cEtanyAbdaH pracalitaH ..)
<P>asmin yuge Darmma ekapAdaH . aDarmmaScatu-
zpAdaH . AyuH SatavarzARi . avatAraH SrIkfzRaH .
tadyugaSeze pApinAM vinASAya BagavaddaSamAvatAraH
kalkirBavizyati . tadyugaDarmmo yaTA .
“kalO tu DarmmapAdAnAM tUryyAMSo'DarmmahetuBiH .
eDamAnEH kzIyamARo hyante so'pi vinaNkzyati ..
tasmin lubDA durAcArA nirdayAH SuzkavEriRaH .
durBagA BUritarzASca SUdradAsottarAH prajAH” ..
“yadA mAyAnftaM tandrA nidrA hiMsA vizAdanam .
SokamohO BayaM dEnyaM sa kalistAmasaH smftaH ..
yasmAt kzudradfSo martyAH kzudraBAgyA mahASanAH .
kAmino vittaMhInASca svEriRyaSca striyo'satIH ..
dasyukfzwA janapadA vedAH pAzaRqadUzitAH .
rAjAnaSca prajABakzAH SiSnodaraparA dvijAH ..
avratA vawavo'SOcA BikzavaSca kuwumbinaH .
tapasvino grAmavAsA nyAsino hyarTalolupAH ..
hrasvakAyA mahAhArA bahvapatyA gatahriyaH .
SaSvatkawukaBAziRyaScOryyamAyorusAhasAH ..
paRayizyanti vE kzudrAH kirAwAH kuwakAriRaH .
anApadyapi maMsyante vArttAM sADujugupsitAm ..
patiM tyakzyanti nirdravyaM BftyA apyaKilottamam .
BftyaM vipannaM patayaH kOlaM gAScApayasvinIH ..
pitFn BrAtFn suhfdjYAtIn hitvAsOratasOhfdAH
nanAndfSyAlasambAdA dInAH strERAH kalO narAH ..
SUdrAH pratigrahIzyanti tapoveSopajIvinaH .
DarmmaM vakzyantyaDarmmajYA aDiruhyottamAsanam ..
nityamudvignamanaso durBikzakarakarzitAH .
niranne BUtale rAjannanAvfzwiBayAturAH ..
vAso'nnapAnaSayanavyavAyasnAnaBUzaREH .
hInAH piSAcasandarSA Bavizyanti kalO prajAH ..
kalO kAkiRike'pyarTe vigfhya tyaktasOhfdAH .
tyakzyanti hi priyAn prARAn hanizyanti svakAnapi ..
na rakzizyanti manujAH sTavirO pitarAvapi .
puttrAn BAryyAYca kulajAM kzudrAH SiSnodaramBarAH ..
kalO na rAjan jagatAM paraM guruM
trilokanATAnatapAdapaNkajam .
prAyeRa martyA BagavantamacyutaM
yakzyanti pAzaRqaviBinnacetasaH” .. * ..
kalikftadozavinASopAyaH . yaTA,
“yannAmaDeyaM mriyamARa AturaH
patan sKalan vA vivaSo gfRan pumAn .
vimuktakarmmArgala uttamAM gatiM
[Page2-061-b+ 52]
prApnoti yakzyanti na taM kalO janAH ..
puMsAM kalikftAn dozAn dravyadeSAtmasamBavAn .
sarvvAn harati cittasTo BagavAn puruzottamaH ..
SrutaH saMkIrttito DyAtaH pUjitastvAdfto'pi vA .
nfRAM kziRoti BagavAn hftsTo janmAyutASuBam ..
yaTA hemni sTito vahnirdurvvarRaM hanti DAtujam .
evamAtmagato vizRuryoginAmaSuBASayam ..
vidyAtapaHprARaniroDamEtrI
tIrTABizekavratadAnajapyEH .
nAtyantaSudDiM laBate'ntarAtmA
yaTA hfdisTe Bagavatyanante ..
tasmAt sarvvAtmanA rAjan hfdisTaM kuru keSavam .
mriyamARo hyavahitastato yAhi parAM gatim” ..
“kalerdozaniDe rAjannasti hyeko mahAn guRaH .
kIrttanAdeva kfzRasya muktasaNgaH paraM vrajet ..
kfte yadDyAyato vizRuM tretAyAM yajato maKe .
dvApare paricaryyAyAM kalO tadDarikIrttanAt” ..
iti SrIBAgavate mahApurARe 12 . 3 aDyAyaH .. * ..
tadyugaSezaDarmmAH yaToktAstatrEva 12 . 1 . 36-47 ..
“sOrAzwrAvantyABIrASca SUrA arbbudamAlavAH .
vrAtyA dvijA Bavizyanti SUdraprAyA janADipAH ..
sinDostawaM candraBAgAM kAntIM kASmIramaRqalam .
Bokzyanti SUdrA vrAtyAdyA mlecCA abrahmavarccasaH ..
tulyakAlA ime rAjan mlecCaprAyASca BUBftaH .
ete'DarmmAnftaparAH PalgudAstIvramanyavaH ..
strIbAlagodvijaGnASca paradAraDanAdftAH .
uditAstamitaprAyA alpasatvAlpakAyuzaH ..
asaMskftAH kriyAhInA rajasA tamasA vftAH .
prajAste Bakzayizyanti mlecCA rAjanyarUpiRaH ..
tannATAste janapadAstacCIlAcAravAdinaH .
anyonyato rAjamiSca kzayaM yAsyanti pIqitAH” ..
tatrEva 12 . 2 . 1-16 .
“tataScAnudinaM DarmmaH satyaM SOcaM kzamA dayA .
kAlena balinA rAjan naMNkzyatyAyurbbalaM smftiH ..
vittameva kalO nFRAM janmAcAraguRodayaH .
DarmmanyAyavyavasTAyAM kAraRaM balameva hi ..
dAmpatye'BirucirheturmAyEva vyavahArike .
strItve puMstve ca hi ratirvipratve sUtrameva hi ..
liNgamevASramAKyAtAvanyonyApattikAraRam .
avfttyA nyAyadOrbbalyaM pARqitye cApalaM vacaH ..
anAQyatEvAsADutve sADutve damBa eva hi .
svIkAra eva codvAhe srAnameva prasADanam ..
dUre vAryyayanaM tIrTaM lAvaRye keSaDAraRam .
udaramBaratA svArTaH satyatve DArzwyameva hi ..
dAkzye kuwumbaBaraRaM yaSo'rTe Darmmasevanam .
evaM prajABirduzwABirAkIrRe kzitimaRqale .
brahmaviwkzattraSUdrARAM yo balI BavitA nfpaH ..
prajA hi lubDE rAjanyernirGfRErdasyuDarmmaBiH .
AcCinnadAradraviRA yAsyanti girikAnanam ..
SAkamUlAmizakzOdraPalapuzpAzwiBojanAH .
anAvfzwyA vinaNkzyanti durmikzakarapIqitAH ..
SItavAtatapaprAvfqahimEranyo'nyataH prajAH .
[Page2-061-c+ 52]
kzuttfqByAM vyADiBiScEva santapsyante ca cintayA ..
triMSadviMSativarzARi paramAyuH kalO nfRAm ..
kzIyamARezu dehezu dehinAM kalidozataH .
zarRASramavatAM Darmme nazwe vedapaTe nfRAm ..
pAzaRqapracure Darmme dasyuprAyezu rAjasu .
cOryyAnftavfTAhiMsAnAnAvfttizu vE nfzu ..
SUdraprAyezu varRezu CAgaprAyAsu Denuzu .
gfhaprAyezvASramezu yOnaprAyezu banDuzu ..
anuprAyAsvozaDIzu SamIprAyezu sTAsnuzu .
vidyutprAyezu meGezu SUnyaprAyezu sadmasu ..
itTaM kalO gataprAye janezu KaraDarmmizu .
DarmmatrARAya satvena BagavAnavatarizyati” ..
(devaganDarvvaviSezaH . sa tu kaSyapAt dakzakanyAyAM
munO jAtaH . yaTA, mahABArate 1 . 65 . 44 .
“taTA SAliSirA rAjan parjjanyaSca caturddaSa .
kaliH paYcadaSastvezAM nAradaScEva zoqaSaH” ..
SivaH . yaTA mahABArate . 13 . 17 . 78 .
“damBohyadamBo vEdamBo vaSyo vaSakaraH kaliH” ..)
<LEND>
