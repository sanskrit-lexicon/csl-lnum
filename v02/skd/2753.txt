<L>2753<pc>1-137-a<k1>aSUnyaSayanavrataM<k2>aSUnyaSayanavrataM
aSUnyaSayanavrataM¦, klI, (na SUnyaM SayanaM yasmAt, tat
vratam .) SrAvaRakfzRadvitIyAkarttavyavrataviSezaH .
yaTA, --
“brahmovAca .
Bagavan ! puruzasyeha striyASca virahAdikaM .
Soka-vyADi-BayaM duHKaM na Bavedyena tadvada ..
BagavAnuvAca .
SrAvaRasya dvitIyAyAM kfzRAyAM maDusUdanaH .
kzIrArRave salakzmIkaH sadA vasati keSavaH ..
tasyAM saMpUjya govindaM sarvvAn kAmAn samaSnute .
go-BU-hiraRya-dAnAdi saptakalpaSatAnugaM ..
aSUnyaSayanA nAma dvitIyA yA prakIrttitA .
tasyAM sampUjayedvizRumeBirmmantrErvviDAnataH ..
SrIvatsaDArin SrIkAnta SrIDAma SrIpate'vyaya .
gArhasTaM mA praRASaM me yAtu DarmmArTakAmada ..
agnayo mA praRaSyantu devatAH puruzottama .
pitaro mA praRaSyantu matto dAmpatyaBedataH ..
lakzmyA viyujyate devo na kadAcit yaTA BavAn .
taTA kalatrasambanDo deva mA me viyujyatu ..
lakzmyA na SUnyaM varada yaTA te SayanaM sadA .
SayyA mamApyaSUnyAstu taTEva maDusUdana ..
gItavAditranirGozaM devasyAgre tu kArayet .
GaRwA BavedaSaktasya sarvvavAdyamayI yataH ..
evaM sampUjya govindamaSnIyAttElavarjjitaM .
naktamakzAralavaRaM yAvattatsyAccatuzwayaM ..
tataH praBAte saMjAte lakzmIpatisamanvitAM .
dIpAnnaBAjanEryuktAM SayyAM dadyAdvilakzaRAM ..
pAdukopAnahacCatracAmarAsanasaMyutAM .
aBIzwopaskarEryuktAM SuklapuzpAmbarAvftAM ..
sopaDAnakaviSrAmAM PalErnAnAviDEryutAM .
taTABaraRaDAnyESca yaTASaktyA samanvitAM ..
avyaNgANgAya viprAya vEzRavAya kuwumbine .
dAtavyA vedaviduze na vakavratine kvacit ..
[Page1-137-b+ 52]
tatropaveSya dAmpatyamalaMkftya viDAnataH .
patnyAstu BAjanaM dadyAt BakzyaBojyasamanvitaM .
brAhmaRasyApi sOvarRImupaskarasamanvitAM .
pratimAM devadevasya sodakumBAM nivedayet ..
evaM yastu pumAn kuryyAdaSUnyaSayanaM hareH .
vittaSAWyena rahito nArAyaRaparAyaRaH ..
na tasya patnyA virahaH kadAcidapi jAyate .
nArI cAviDavA brahman yAvaccandrArkatArakaM ..
na virUpaM na SokArttaM dAmpatyaM jAyate kvacit .
na puttrapaSuratnAni kzayaM yAnti pitAmaha ..
saptakalpasahasrARi saptakalpaSatAni ca .
kurvvannaSUnyaSayanaM vizRuloke mahIyate” ..
iti matsyapurARe aSUnyaSayanavrataM 67 aDyAyaH ..
<LEND>
