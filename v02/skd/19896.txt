<L>19896<pc>3-011-a<k1>paYcamI<k2>paYcamI
paYcamI¦, strI, (paYcAnAM pARqavAnAM iyam . aTavA
paYca patIn minoti sevAsnehAdiBirbaDnAti yA .
paYca + mI + kvip . mIDAturatra banDArTaH .)
pARqavapatnI . drOpadI . iti medinI .. (paYcAnAM
pUraRI qaw tato maw striyAM NIp .) SAri-
SfNKalA . pASAra Cak iti BAzA . iti BUri-
prayogaH .. * .. tiTiviSezaH . sA ca candrasya
paYcamakalAkriyArUpA tadupalakzitakAlaSca .
paYjikAkArasaNketena Suklapakze 5 kfzRapakze 20
etadaNkaboDitA .. * .. aTa paYcamIvyavasTA .
sA ca caturTIyutA grAhyA yugmAt .
“paYcamI ca prakarttavyA caturTIsahitA viBo ! ..”
iti skandapurARAcca .. * ..
[Page3-011-b+ 51]
aTa nAgapaYcamI . yaTA, -- devIpurARe .
“supte janArddane kfzRe paYcamyAM BavanANgane .
pUjayenmanasAdevIM snuhIviwapasaMsTitAm ..
padmanABe gate SayyAM devEH sarvvEranantaram .
paYcamyAmasite pakze samuttizWati pannagI ..”
devEriti sahArTe tftIyA . taTA, --
“devIM saMpUjya natvA ca na sarpaBayamApnuyAt .
paYcamyAmpUjayennAgAnanantAdyAnmahoragAn .
kzIraM sarpistu nEvedyaM deyaM sarvvavizApaham ..”
evaM gAruqe taTEva nAgAnAha .
“anantaM vAsukiM padmaM SaNKaM kambalameva ca .
taTA karkowakaM nAgaM DftarAzwraYca SaNKakam ..
kAlIyaM takzakaYcEva piNgalaM mAsi mAsi ca .
yajettAnasite nAgAn dazwamukto divaM vrajet ..”
purARAntare'pi .
“ananto vAsukiH padmo mahApadmo'Ta takzakaH .
kulikaH karkawaH SaNKo hyazwO nAgAH prakIrttitAH ..”
purARAntare'pi .
“SezaH padmo mahApadmaH kulIraH SaNKapAlakaH .
vAsukistakzakaScEva kAlIyo maRiBadrakaH .
ErAvato DftarAzwraH karkowakaDanaYjayO ..”
atra ca .
“yo'sO cAnantarUpeRa brahmARqaM sacarAcaram .
puzpavadDArayenmUrdDni tasmE nityaM namo namaH ..”
ityanena oMkArapUrvveRa matsyapurARoktenAnantaM
pUjayet . ratnAkare .
“picumarddasya patrARi sTApayedBavanodare .
svayaYcApi tadaSnIyAdbrAhmaRAMScEva Bojayet ..” * ..
aTa SrIpaYcamI . Bavizyottare . mAGaSuklapakza-
maDikftya, --
“caturTI varadA nAma tasyAM gOrI prapUjitA .
sOBAgyamatulaM kuryyAt paYcamyAM SrIrapi Sriyam ..”
sambatsarapradIpe .
“paYcamyAM pUjayellakzmIM puzpaDUpAnnavAriBiH .
masyADAraM leKanIYca pUjayenna liKettataH ..
mAGe mAsi site pakze paYcamI yA SriyaH priyA .
tasyAH pUrvvAhRa eveha kAryyaH sArasvatotsavaH ..”
ityupAdAnAt SriyaH svarasatyAH . taTA ca vyAqiH .
“lakzmIsarasvatIDItrivargasampadviBUtiSoBAsu .
upakaraRaveSaracanAviDAsu ca SrIritipraTitA ..”
DyAnaM yaTA, --
“taruRaSakalamindorbriBratI SuBrakAntiH
kucaBaranamitANgI sannizaRRA sitAbje .
nijakarakamalodyalleKanIpustakaSrIH
sakalaviBavasidDvyE pAtu vAgdevatA naH ..”
iti SAradoktaM DyAyet . pAdyAdiBiH pUjayitvA .
“BadrakAlyE namo nityaM sarasvatyE namo namaH .
vedavedAntavedANgavidyAsTAneBya eva ca ..”
svAheti brahmapurARIyena triH pUjayet . matsya-
sUkte . banDujIvaYca droRaYca sarasvatyE na dApayet .
sarasvatIM saMpUjya, --
[Page3-011-c+ 52]
“yaTA na devo BagavAn brahmA lokapitAmahaH .
tvAM parityajya santizWettaTA Bava varapradA ..
vedAH SAstrARi sarvvARi nftyagItAdikaYca yat .
na vihInaM tvayA devi ! taTA me santu sidDayaH ..
lakzmIrmeDA DarA puzwirgOrI tuzwiH praBA DftiH .
etABiH pAhi tanuBirazwABirmmAM sarasvati ! ..”
iti matsyapurARIyEH prArTayet .. * ..
aTa paYcamIvratam .
tacca SudDakAle mAGaSuklapaYcamyAmAraBya zaqvarza-
paryyantaM pratimAsIyaSuklapaYcamyAM kAryyam . yaTA, --
“kzIrode ca purA suptaM lakzmIsamanvitaM harim .
praRamya paripapracCa nArado munisattamaH ..
nArada uvAca .
kenopAyena deveSa ! nArIRAYca suKaM Bavet .
sOBAgyamatulaM yAti tanme tvaM vaktumarhasi ..
SrutvA tadvacanaM devo nAradasya mahAtmanaH .
saMprekzya kamalAM savye brUhi devi SuBAnane ! ..
iNgitaM patyurAlokya padmapatrAkzavallaBA .
vallaBaM taM puraskftya prItyA vratamuvAca ha ..
devyuvAca .
asti SrIpaYcamInAma vrataM paramadurlaBam .
yat kftvA prApyate lokEH suKaM sOBAgyamuttamam ..”
tatra mAM pUjayedBaktyA mADavaYca prayatnataH .
ganDEH puzpESca vastrESca DUpErnAnAviDEH PalEH ..
SradDayA pUjayedBaktyA mAGAdO paYcamIdine .
imAM brahmapurARoktAM yA karoti ca paYcamIm ..
lakzmIsamA BavennArI iha loke paratra ca .
viDAnaM SfRu DarmmajYa ! yAdfSI paYcamI mama ..
varzARi zaw prakarttavyA paramaprItimAnasA .
SudDakAle tu saMprApte paYcamI yA SuBA Bavet ..
tasyAmAraBya karttavyaM vrataM pApapraRASanam .
svayaM yatAtmA BUtvA ca AraBedvratamuttamam ..
AdyadvayamalavaRena havizyeRa dvayaM taTA .
PalenEkantu karttavyamupavAsEH pratizWayet ..
pratizWAyA viDirayaM kAYcanasya SriyaM harim .
brAhmaRaYca sapatnIkaM pUrvvedyu raDivAsayet ..
paYcamyAmftvijaM vipramAcAryyaYca dDijottamam .
pUjA ca viviDA kAryyA mUlamantreRa BaktitaH ..
homaYca tilalAjAnAM SataM kuryyAt pfTak pfTak .
nEvedyaM viviDaM kuryyAt laqquka pUpamuttamam ..
AsanaM pAdyamarDyaYca taTApyAcamanIyakam .
vAsO yajYopavItaYca ganDapuzpaPalaM taTA ..
CatraM DUpaH pradIpaSca tAmvUlaM Palameva ca .
gOH SayyA kambalaYcEva hiraRyaM rajataM taTA ..
brAhmaReByaH pradeyAni dakziRAsaMyutAni ca .
yaToktena viDAnena yA kuryyAt paYcamIvratam ..
AsaptakulamudDftya vizRulokamavApnuyAt .
SacIva puruhUtasya ratIva madanasya ca ..
SaNkarasya yaTA gOrI taTA Bavati sA SuBA .
mAsi mAsi site pakze paYcamI yA prakIrttitA ..
tasyAM pUjyA sadA devI BaktitaH kamalodBavA .
lakzmIsamA BavennArI zawpaYcamIvratena vE ..
[Page3-012-a+ 52]
SrIpaYcamIvrataM ramyaM yA karoti pativratA .
tasyAhaM sTiratAM yAmi yaTA nArAyaRe sTirA ..
matprasAdAnmuniSrezWa ! sarvvasOBAgyamApnuyAt ..”
iti brahmapurARoktazawpaYcamIvratakaTA samAptA ..
aTa paYcamIjAtaPalaM yaTA .
“BUpAlamAnyo manujaH sugAtraH
kfpAsameto viduzAM vareRyaH .
vAgmI guRI banDujanEkamAnyaH
prasUtikAle yadi paYcamI syAt ..”
iti kozWIpradIpaH ..
vidyAviSezaH . tadvivaraRaM yaTA, --
“kAmaM vizRuyutaM devi ! SaktiBAyendrameva ca .
mahAmAyAM tataH paScAt vAgBavaM bIjamudDaret ..”
vizRuyutaM akArayuktamityarTaH . SaktirekAraH .
mAyA IkAraH .
“viyaccandrastataH paScAt kalO nakulireva ca .
mAyAsvareRa saMyuktaM nAdabindukalAnvitam ..
praTamaM kAmarAjasya bIjaM paramadurlaBam .
viyadvizRuyutaM kAmo haMsaH SakrastataH param ..
mahAmAyA tataH paScAt svapnAvatIti kaTyate ..”
haMso hakAraH . etaddvitIyaM kAmakUwam .. * ..
“mAdanaM SivavIjaYca vAyubIjaM tataH param .
indrabIjaM tataH paScAt mahAmAyAM samudDaret ..”
iti tftIyam . iyaM maDumatI .. * ..
“SivabIjaM taTA kAmaM indraM devIM niyojayet .
mahAmAyAM tataH paScAt SaktikUwaM samudDaret ..”
depIM sakAram .
“vAgBabaM praTamaM kUwaM SaktikUwantu paYcamam .
maDyakUwatrayaM devi ! kAmarAjaM manoharam .
kaTitA paYcamI vidyA trElokyasuBagodayA ..” * ..
ISvara uvAca .
“SfRu devi ! mahABAge SaktikUwaM sudurlaBam .
vAgBavaM praTamaM kUwaM kAmarAjaM trikUwakam ..
SaktikUwaM pravakzyAmi tava snehAt viSezataH .
jIvaprARO mahAdevi ! mAdanaM tadanantaram ..
indrabIjaM tataH paScAt BuvaneSI tu paYcamam ..”
jIvaH sakAraH . prARo hakAraH . iti vA Sakti-
kUwam .. * ..
“aTavA devadeveSi ! sOBAgyAyASca vAgBavam .
kUwatrayaM kAmarAjaM SaktibIjaYca pUrvvavat .
ezA SAktA mahAdevi ! paYcamI parameSbarI ..”
asyA vAgBavaM kUwaM hitvA sOBAgyAyAH praTama-
kUwaM vAgBavaM kUwamityarTaH . kAmarAjakUwatrayaM
paYcamyA eva .
“vAmanetrAdikUwaM vA BagAdikUwameva vA .
arihA sidDidA vidyA sarvvadozavivarjjitA ..”
Baga ekAraH . etenAzwaDA paYcamI vAmBavaSakti-
kUwaBedena .. * .. yAmale .
“dviviDA paYcamI vidyA paYcapaYcAkzarI parA .
maDye zaqakzarI cEva SaktiSca caturakzarI ..”
zaqiti kAmarAjavidyAyA maDyakUwamityarTaH .
Saktiriti kAmarAjasya SaktikUwamityarTaH .
[Page3-012-b+ 52]
ezA caturdDA vAgBavakUwamedAt . etayoH kAma-
rAjasya tftIyakUwantu tatrEva .. * ..
“kAmabIjaM maheSAni ! SivabIjaM tataH param .
tadaDo haMsabIjantu indrabIjaM vicintayet ..
mahAmAyAM tataH paScAt kUwaM paramadurlaBam ..”
ezA pUrvvavadazwaDA . anyA caturdDA .. * ..
taTA tattvaboDe .
“kAmAkASaparA Sakra saMsTAnakftarUpiRI ..”
parA sakAraH . saMsTAnakftarUpiRI mahAmAyA .. * ..
taTA ca tantre .
“kAmabIjaM maheSAni ! SamBubIjaM tataH param .
tadaDaScandrabIjantu pfTvIbIjaM tato liKet .
tadante ca mahAmAyA kUwaM paramadurlaBam ..”
ezA pUrvvavadazwaDA . anyA caturdDA . tena zaw-
triMSadrUpiRI paYcamI .. * .. haMsamAheSvare .
“vAmakeSvaravidyAyAH kUwaM vAgBavamuttamam .
ekArAdi vAgaBavantu kUwaM vAgBavamuttamam ..
ekArAdi vAgBavantu sOBAgyAyASca vAgBavam .
ezA ca paYcamI vidyA trElokyavaSakAriRI ..” * ..
SrIkrame .
“etAsAM cEva vidyAnAM prARaM SfRu varAnane ! .
ramAM mAyAM haMsabIjaM vAgBavAdye niyojayet ..
Saktyante tu mahAdevi ! haMsaM mAyAM ramAM taTA .
eBiryuktena deveSi ! vidyAjapanamAcaret ..”
japaSca saptavArameva dIpanyAM taTA darSanAt .
etAsAM pUrvvoktaSrIkramoktavidyAnAm .. * ..
paYcamyAntu viSezo yaTA .
“ramAM mAyAM haMsabIjaM vAgBavAdye niyojayet .
Saktyante tu maheSAni ! haMsaM mAyAM ramAM taTA ..
kAmarAjatraye devi ! kakAraM SakrasaMyutam .
mAyAbindvISvarayutaM sUryyakowisamapraBama ..
praTamaM kAmakUwasya cAdye niyojayedidam ..
vAntaM vahniMsamAyuktaM vAmanetraviBUzitam ..
nAdabindusamAyuktaM Sriyo bIjamudAhftam .
dvitIyaM kAmabIjantu japeduktvA ca sundari ! ..
gaganaM vahnisaMyuktaM vAmanetraviBUzitam .
nAdabindusamAyuktaM mAyAbIjaM prakIrttitam ..
maDumatIM japeccApi sarvvakAmaPalapradAm ..”
iti tantrasAraH .. * .. * .. rAgiRIviSezaH . sA
ca vasantarAgasya priyA . yaTA, --
“vasantI paYcamI dOlI vahArI rUpamaYjarI .
rAgiRya fturAjasya vasantasya priyA imAH ..”
asyA DyAnaM yaTA, --
“saNgItagozWIzu garizWaBAvaM
samASritA gAyanasampradAyEH .
KarvvANgiRI nUpurapAdapadmA
sA paYcamI paYcamavedavettrI ..”
iti saNgItadarpaRaH ..
(nadIviSeSaH . yaTA, mahABArate . 6 . 9 . 26 .
“varAM vIrakarAYcApi paYcamIYcamahAnadIm ..”)
<LEND>
