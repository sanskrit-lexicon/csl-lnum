<L>10924<pc>2-330-b<k1>gItA<k2>gItA
gItA¦, strI, (gIyate sma AtmavidyopadeSAtmikA
brahmatattvopadeSamayI kaTA yatra . gE + kta .)
granTaviSezaH . BagavadgIteti KyAtA . sA tu
arjjunasya mohanivfttyarTaM mahABAratIyaBIzma-
parvvAntargatA karmmopAsanAjYAnakARqatrayAtmikA-
zwAdaSADyAyI SrIkfzRoktA . yaTA, --
“BArate sarvvavedArTo BAratArTaSca kftsnaSaH .
gItAyAmasti teneyaM sarvvaSAstramayI matA ..
iyamazwAdaSADyAyI kramAt zawkatrayeRa hi .
karmmopAstijYAnakARqatritayAtmA nigadyate ..”
iti nIlakaRWaH ..
“gItA sugItA karttavyA kimanyEH SAstravistarEH .
yA svayaM padmanABasya muKapadmAt viniHsftA ..”
iti svAmI ..
(asyAH prayojanAdikaM SrImadBirmaDusUdanasarasvatI-
pAdErvistaraSo gItAgUQArTadIpikAyAM darSitam .
tadyaTA, --
“sahetukasya saMsArasyAtyantoparamAtmakam .
paraM niHSreyasaM gItASAstrasyoktaM prayojanam ..
saccidAnandarUpaM tat pUrRaM vizRoH paraM padam .
yatprAptaye samArabDA vedAH kARqatrayAtmakAH ..
karmmopAstistaTAjYAnamiti kARqatrayaM kramAt .
tadrUpAzwAdaSADyAyIgItAkARqatrayAtmikA ..
ekamekena zawkena kARqamatropalakzayet .
karmmanizWAjYAnanizWe kaTite praTamAntyayoH ..
yataH samuccayo nAsti tayorativiroDataH .
BagavadBaktinizWA tu maDyame parikIrttitA ..
uBayAnugatA sA hi sarvvaviGnApanodinI .
karmmamiSrA ca SudDA ca jYAnamiSrA ca sA triDA ..
tatra tu praTame kARqe karmma tattyAgavartmanA .
tvaMpadArTo viSudDAtmA sopapattirnirUpyate ..
dbitIye BagavadBaktinizWAvarRanavartmanA .
BagavAn paramAnandastatpadArTo'vaDAryyate ..
tftIye tu tayorEkyaM vAkyArTo varRyate sPuwam .
evamapyatra kARqAnAM sambanDo'sti parasparam ..
pratyaDyAyaM viSezastu tatra tatrEva vakzyate .
muktisADanaparvvedaM SAstrArTatvena kaTyate ..
nizkAmakarmmanizWAlaM tyAgAt kAmyanizidDayoH .
tatrApi paramo Darmmo japastutyAdikaM hareH ..
[Page2-330-c+ 52]
kzIRapApasya cittasya viveke yogyatA yadA .
nityAnityavivekastu jAyate sudfQastadA ..
ihAmutrArTavErAgyaM vaSIkArABiDaM kramAt .
tataH SamAdisampattyA sannyAso nizWito Bavet ..
evaM sarvvaparityAgAnmumukzA jAyate dfQA .
tato gurUpasadanamupadeSagrahastataH ..
tataH sandehahAnAya vedAntaSravaRAdikam .
sarvvamuttaramImAMsASAstramatropayujyate ..
tatastatparipAkena nidiDyAsananizWatA .
yogaSAstrantu sampUrRamupakzIRaM Bavediha ..
kzIRadoze tataScitte vAkyAtattvamatirBavet .
sAkzAtkAro nirvvikalpaH SabdAdevopajAyate ..
avidyAvinivfttistu tattvamaByasato Bavet .
tata AvaraRe kzIRe kzIyete BramasaMSayO ..
anArabDAni karmmARi naSyantyeva samantataH .
na cAgAmIni jAyante tattvajYAnapraBAvataH ..
prArabDakarmmavikzepAdbAsanA tu na naSyati .
sA sarvvato balavatA saMyamenopaSAmyati ..
saMyamo DAraRA DyAnaM samADistviti yattrikam .
yamAdipaYcakaM pUrvvaM tadarTamupayujyate ..
ISvarapraniDAnAttu samADiH siDyati drutam .
tato BavenmanonASo vAsanAkzaya eva ca ..
tattvajYAnaM manonASovAsanAkzaya ityapi .
yugapattritayAByAsAjjIvanmuktirdfQA Bavet ..
vidvatsannyAsakaTanametadarTaM SrutO Srutam .
prAgasidDo ya evAMSo yattaH syAttasya sADane ..
nirudDe cetasi purA savikalpasamADinA .
nirvvikalpasamADistu Bavedatra triBUmikaH ..
vyuttizWate svatastvAdye dvitIye paraboDitaH .
ante vyuttizWate nEva sadA Bavati tanmayaH ..
evamBUto brAhmaRaH syAdbarizWo brahmavAdi nAm
guRAtItaH sTitaprajYo vizRuBaktaSca kaTyate ..
ativarRASramI jIvanmukta AtmaratistaTA .
etasya kftakftyatvAt SAstramasmAnnivarttate ..
yasya deve parA BaktiryaTA deve taTA gurO .
tasyEte kaTitA hyarTAH prakASante mahAtmanaH ..
ityAdiSrutimAnena kAyena manasA girA .
sarvvAvasTAsu BagavadBaktiratropayujyate ..
pUrvvaBUmO kftA BaktiruttarAM BUmimAnayet .
anyaTA viGnabAhulyAt PalasidDiH sudurlaBA ..
pUrvvAByAsena tenEva hriyate hyavaSo'pi saH .
anekajanmasaMsidDa ityAdi ca vaco hareH ..
yadi prAgBavasaMskArasyAcintyatvAttu kaScana .
prAgeva kftakftyaH syAdAkASaPalapAtavat ..
na taM prati kftArTatvAcCAstramArabDumizyate .
prAksidDasADanAByAsAddurjYeyA BagavatkfpA ..
evaM prAgBUmisidDAvapyuttarottaraBUmaye .
viDeyA BagavadBaktistAM vinA sA na siDyati ..
jIvanmuktidaSAyAntu na BakteH PalakalpanA .
advezwftvAdivattezAM svaBAvo BajanaM hareH ..
AtmArAmASca munayo nirgranTA apyurukrame .
kurvvantya hEtukIM BaktimitTaMBUtaguRo hariH ..
[Page2-331-a+ 52]
tezAM jYAnI nityayukta ekaBaktirvviSizyate .
ityAdivacanAt premaBakto'yaM muKya ucyate ..
etat sarvvaM BagavatA gItASAstre prakASitam .
ato vyAKyAtumetanme mana utsahate BfSam ..
nizkAmakarmmAnuzWAnaM mUlaM mokzasya kIrttitam .
SokAdirAsuraH pApmA tasya ca pratibanDakaH ..
yataH svaDarmmaviBraMSaH pratisidDasya sevanam .
PalABisanDipUrvvA vA sAhaNkArA kriyA Bavet ..
AvizwaH puruzo nityamevamAsurapApmaBiH .
pumarTalABAyogyaH san laBate duHKasantatim ..
duHKaM svaBAvato dvezyaM sarvvezAM prARinAmiha .
atastatsADanaM tyAjyaM SokamohAdikaM sadA ..
anAdiBavasantAnani(gU)rUQaM duHKakAraRam .
dustyajaM SokamohAdi kenopAyena hIyatAm ..
evamAkANkzayAvizwaM puruzArTonmuKaM naram .
buboDayizurAhedaM BagavAn SAstramuttamam ..”)
etadanyAH SrIBAgavatoktagopIgItADyAtmarAmA-
yaRoktarAmagItASvameDikaparvvokte brAhmaRagItA-
nugIte devIBAgavatoktaBagavatIgItA SivagItA
ityAdyAH santi ..
<LEND>
