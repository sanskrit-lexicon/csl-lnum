<L>1485<pc>1-066-c<k1>apasmAraH<k2>apasmAraH
apasmAraH¦, puM, (apasmaryyate pUrvvavfttaM vismaryyate'nena,
apa + smf + karaRe GaY .) rogaviSezaH . mfgI
iti BAzA . tatparyyAyaH . aNgavikftiH 2 lA-
lADaH 3 BUtavikriyA 4 . iti rAjanirGaRwaH .. * ..
tasya sAmAnyarUpaM .
“tamaHpraveSaH saMramBo dozodrekahatasmfteH .
apasmAra iti jYeyo gado GoraScaturvviDaH” .. * ..
tasya nidAnapUrvvikA samprAptiH .
“cintASokAdiBiH krudDAdozA hftsrotasi sTitAH .
kftvA smfterapaDvaMsamapasmAraM prakurvvate” .. * ..
tasya pUrvvarUpaM . yaTA, --
“hftkampaH SUnyatA svedo DyAnaM mUrcCA pramUQatA .
nidrAnASaSca tasmiMSca Bavizyati BavatyaTa” .. * ..
vAtikasya rUpaM .
“kampate pradaSet dantAn PenodvAmI Svasityapi .
paruzAruRakfzRAni paSyedrUpARi cAnilAt” .. * ..
pEttikasya rUpaM .
“pItaPenANgavaktrAkzaH pItAsfgrUpadarSanaH ..
satfzRozRAnalavyAptalokadarSI ca pEttikaH” .. * ..
SlEzmikarUpaM .
“SuklaPenANgavaktrAkzaH SItahfzwANgajo guruH .
paSyan SuklAni rUpARi SlEzmiko mucyate cirAt” .. *
tridozajarUpaM .
[Page1-067-a+ 52]
“sarvvEreBiH samastESca liNgErjYeyastridozajaH” .. * ..
asADyalakzaRaM ..
apasmAraH sa cAsADyo yaH kzIRasyAnavaSca yaH .. * ..
arizwalakzaRaM .
“prasPurantaM subahuSaH kzIRaM pracalitaBruvaM .
netrAByAYca vikurvvARamapasmAro vinASayet” .. * ..
tasya vegakAlaH .
“pakzAdvA dvAdaSAhAdvA mAsAdvA kupitA malAH .
apasmArAya kurvvanti vegaM kiYcidaTAMntaraM ..
deve varzatyapi yaTA BUmO vIjAni kAnicit .
Saradi pratirohanti taTA vyADisamuccayAH” ..
iti mADavakaraH .. * .. tasya cikitsA . yaTA, --
“tElena laSunaH sevyaH payasA ca SatAvarI .
brAhmIrasaSca maDunA sarvvApasmAraBezajaM .. * ..
cUrREH sidDArTakAdInAM BakzitEraTavApi tEH .
gomUtrapizwEH sarvvANgalepEH SAmyatyapasmftiH” ..
sidDArTakAdiH unmAdoktaH .. * ..
“SigrukawvaNgakiRihInimbatvagrasapAcitaM .
caturguRe gavAM mUtre tElamaByaNgane hitaM” ..
kawvaNgaH SonApAWA . kiRihI ciricirA .. * ..
“nirguRqIBavavandAkanAvanasya prayogataH .
upEti sahasA nASamapasmAro mahAgadaH .. * ..
manohvA tArkzyavizWA vA Sakft pArAvatasya ca .
aYjanAdDantyapasmAramunmAdaYca viSezataH” ..
manohvA manaHSilA . tArkzyo garuqaH . Sakft
vizWA .. * ..
“yaH KAdet kzIraBaktASI mAkzikeRa vacArajaH .
apasmAraM mahAGoraM cirotTaM sa jayedDruvaM” ..
vacA Guravac .. * ..
“kuzmARqakaPalotTena rasena paripezitaM .
apasmAravinASAya zazWyAhvaM ca pibet tryahaM” ..
tryahamiti etasya pAnAddivasatrayeREvApasmAropa-
Samo BavatItyaBiprAyaH .. * ..
“brAhmIrasavacAkuzWaSaNKapuzpISftaM GftaM .
purARaM syAdapasmAronmAdagrahaharaM paraM” ..
etasya prakriyA . purARaM goGftaM prasTamitaM vacA-
kuzWaSaNKapuzpIRAM samuditAnAM kuqavamitAnAM ka-
lkena prasTamitabrAhmIrasapizwena pacet . brAhmI-
GftaM .. * ..
“kuzmARqakarase sarpirazwAdaSaguRe pacet .
yazwyAhvakalkaM tatpAnamapasmAravinASanaM” ..
kuzmARqakaGftaM .. * ..
“dvO kIwamezO viDivadAnIya ravivAsare .
kaRWe Buje vA saMDAryya jayedugrAmapasmftiM” ..
ayantu kIwo nadItIre sikatAmaDye tizWati .. * ..
“SigrukuzWajalAjAjIlaSunavyozahiNguBiH .
vastamUtre SftaM tElaM nAvanaM syAdapasmftO” ..
jalaM bAlakaM . ajAjI jIrakaH . vastaH CAgaH .
nAvanaM nasyaM .. * .. ityapasmArADikAraH . iti
BAvaprakASaH ..
<LEND>
