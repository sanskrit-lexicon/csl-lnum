<L>955<pc>1-041-c<k1>anantavrataM<k2>anantavrataM
anantavrataM¦, tri, (anantasya tannAmakadevasya vrataM zazWI-
tatpuruzaH .) BAdraSuklacaturdaSIkarttavyamanantadevasya
vrataM . tadviDiryaTA . Bavizye, --
“anantavratametadDi sarvvapApaharaM SuBaM .
sarvvakAmapradaM nFRAM strIRAYcEva yuDizWira ..
taTA SuklacaturddaSyAM mAsi mAdrapade Bavet .
tasyAnuzWAnamAtreRa sarvvapApaM praRaSyati” .. * ..
vratAramBapratizWayorvarjjyakAlamAha jyotize, --
“gurorBfgorastabAlye vArdDake siMhage gurO .
vakrijIvAzwaviMSe'hni gurvvAditye daSAhike ..
pUrvvarASAvanAyAtAticAriguruvatsare .
prAgrASigantfjIvasya cAticAre tripakzake ..
kampAdyadButasaptAhe nIcasTejye malimluce .
BAnulaNGitake mAsi kzaye rAhuyute gurO ..
pOzAdikacaturmmAse caraRANkitavarzaRe .
ekenAhnA cEkadine dvitIyena dinatraye ..
tftIyena tu saptAhe mANgalyAni SuBAnvitAH .
vidyAramBakarRaveDO cUqopanayanodvahAn ..
tIrTasnAnamanAvfttaM taTAnAdisurekzaRaM .
parIkzArAmayajYAMSca puraScaraRadIkzaRe ..
vratAramBapratizWe ca gfhAramBapraveSane .
pratizWAramBaRe devakUpAdervarjjayanti hi ..
dvAtriMSaddivasAScAste jIvasya BArgavasya ca .
dvAsaptatirmmahatyaste pAdAste dvAdaSakramAt ..
astAt prAk parayoH pakzaM gurorvArdDakabAlate .
pakzaMvfdDo mahAste tu BfgurbAlo daSAhikaH ..
pAdAste tu daSAhAni vfdDobAlo dinatrayaM” .. * ..
[Page1-042-a+ 52]
“maDyAhne BojyavelAyAM samuttIryya sarittawe” .
dadarSa SIlA sA strIRAM samUhaM raktavAsasAM ..
caturddaSyAmarccayantaM BaktyA devaM pfTak pfTak” .
iti BavizyottarIyAnmaDyAhnavyApinI tiTi-
rgrAhyeti vAcyaM . pUrvvAhno vE devAnAmiti SrutyA-
diBiH pUrvvAhne dEvakftyaviDAnAt . viDyasama-
BivyAhftArTavAdena tadbADAyogAt kintu tasyEva
gORakAlaboDakaM tat . kAlamADavIyo'pyevaM .
Bavizye'pi pUjAviDAyako maDyAhno noktaH .
yaTA, --
“kftvA darBamayAnantaM vAriDAnyAM niveSya ca .
pUjayedganDapuzpAdyErnEvedyErviviDErapi ..
caturddaSaPalErmUlErjalajEH kusumErapi .
yavagoDUmaSAlInAM cUrRenEkatarasya ca ..
kftvA pUpadvayaM tasmE dadyAdekaM GftAnvitaM .
svayamekantu BuYjIta kare badDvA suqorakaM ..
caturdaSagranTiyuktaM kuNkumena vilepitaM .
suvinyastaM vizRu nAmapratigranTisamanvitaM .
caturdaSasUtramayaM sUtraM kArpAsameva ca” .. * ..
pUjAqorakabanDanamantrastu ratnAkare, --
“anantasaMsAramahAsamudre
magnAn samaByudDara vAsudeva .
anantarUpin viniyojayasva
anantarUpAya namo namaste” ..
iti mantramuktvA .
“anena qorakaM badDvA BoktavyaM susTamAnasEH” .
ityardDaM BavizyottarIyaM kAlakOmudyAM liKita-
miti .. * .. taTA, --
“pApo'haM pApakarmmAhaM pApAtmA pApasamBavaH .
trAhi mAM puRqarIkAkza sarvvapApaharo Bava ..
adya me saPalaM janma jIvitaYca sujIvitaM .
yattavANGriyugAbjAgre mUrdDA me BramarAyate” ..
ityAByAM namaskuryyAt . anantakaTAmapyatra Sf-
Rvanti . iti tiTyAditattvaM .. * .. * .. aTa
prayogaH . Acamya svastivAcya saNkalpaM kuryyAt, --
“adya BAdre mAsi Sukle pakze caturdaSyAM tiTA-
vAraBya amukagotraH SrIamukaH DanaDAnyaputtra-
pOttrAdyanavacCinnasantatiprAptikAmaH SrIvizRu-
prItikAmo vA caturdaSavarzaparyyantaM Bagavadananta-
BawwArakapUjAcaturdaSagranTiyuktaqorakaramUlabanDana-
kaTASravaRabrAhmaRasaM pradAnakAtapasitataRqulaprasTa-
dvayaGawitapUpArdDvopakalpanatadardDAtmakartfkaBojana-
rUpamanantavratamahaM karizye” iti saNkalpya sUktaM
paWet .. * .. tato guRqikayA azwadalapadmaM nirmmAya
tanmaDye GawamAropya SAlagrAmaM vA caturdikzu
DvajAM niveSya yaToktaviDinA gaReSanavagrahadik-
pAlaSivadurgAlakzmInArAyaRapUjAM kftvA SakraM DyA-
yet, -- “o~ mahendraM mattErAvataskanDasTaM sahasranaya-
nojjvalaM . maRikAYcanaGawitanAnAlaNkAraBUzitaM
vajrahattaM SacyanvitaM devaganDarvvagaRErvftaM munigaREH
stUyamAnaM” .. evaM DyAtvA mahendrAya namaH evaM
kameRa saMpUjya praRamet, --
[Page1-042-b+ 52]
“o~ SakraH surapatiScEva vajrahasto mahAbalaH .
ErAvatagajArUQaH sahasrAkzo namo'stu te” ..
tato vfhatpAtre jalaM saMsTApya hastaM dattvA samudra-
mAvAhayet, --
o~ gaNgecetyAdinAvAhya samudraM pUjayet .. * ..
tato BUtaSudDyAdiprARAyAmAntaM kftvA anantaM
DyAyet, --
“o~ divyasiMhAsanAsInaM deveSaM garuqaDvajaM .
SuklavarRRaM caturbAhuM nAgayajYopavItinaM ..
SaNKacakragadApaWmaDaraM pItAmbaraM viBuM .
SriyA vARyA ca saMSlizwaM kirIwAdisamujjvalaM ..
PaRASatasamAyuktaM jagannATaM jagadguruM .
anantaM cintayeddevaM nAradAdyErupastutaM” ..
evaM DyAtvA svaSirasi puzpaM datvA mAnasopacArEH
saMpUjya arGyaM saMsTApya .
AM hfdayAya namaH evaM zaqaNgAni vinyasya puna-
rDyAtvAvAhayet .
“o~ AgacCAnanta deveSa patnIByAM bAhanAnvita .
ganDarvvAdigaRopeta sAnniDyamiha kalpaya” ..
tataH pUjayet .
pAdyaM gfhItvA, --
“o~ pAdyaM gfhARa deveSa surAsuramanoharaM .
tuzwo me Bava deveSa narasiMha namo'stu te” ..
arGyaM gfhItvA, --
“arGyaM gfhARa deveSa suganDikuNkumAnvitaM .
dUrvvAkzatasamAyuktaM namaste viSvamUrttaye” ..
AcamanIyaM gfhItvA, --
“o~ idamAcamanIyante divyatoyodBavaM praBo .
BaktyA dattaM mayAnanta namaste pannagADipa” ..
evaM maDupakaM punarAcamanIyaM snAnIyaM vastrayugmaYca
dadyAt .. * ..
ganDaH, --
“o~ ganDo'yaM devadeveSa kuqkumAgurusamBavaH .
yaTASaktyA mayA datto deveSa pratigfhyatAM” ..
puzpaM, --
“o~ puzpaM gfhARa Bo'nanta suganDidravyamuttamaM .
padmanABa namaste'stu kuSalaM kuru sarvvadA” ..
DUpaH, --
“o~ DUpo'yaM te mahABAga daSANgo'guruRA saha .
mayA dattaH praBo vizRo gfhyatAM suranAyaka” ..
dIpaH, --
“o~ dIpaM gfhARa Bo'nanta jAjYvalyamAnamadBataM .
tvaM gfhARa sadA deva rakza mAM GorasAgarAt” ..
yajYopavItaM, --
“o~ fgyajuHsAmamantreRa trivfttaM paWmayoninA .
sAvitrIgranTisaMyuktamupavItaM tavAnaGa” ..
nEvedyaM, --
“o~ nAnABakzyasamAyuktaM caturddaSaPalEryutaM .
BaktyA sampAditaM deva sapUpaM gfhyatAM viBo” .. * ..
tato balaBadraM saMpUjya stutiM kuryyAt, --
“o~ balaBadraM mahAtmAnaM halinaM lANgalAyuDaM .
kAdambarImadonmattaM namAmi baladevakaM” ..
[Page1-042-c+ 52]
tata AvaraRadevatAH pUjayet .
o~ gaReSAya namaH . evaM lokapAleByaH . nava-
graheByaH . azwavasuByaH . ekAdaSarudreByaH . dvAdaSA-
dityeByaH . anantAdinAgeByaH . matsyAdidaSAva-
tAreByaH . mAseByaH . ftuByaH . vatsareByaH .
DarmmAya . aDarmmAya . jYAnAya . ajYAnAya .
vErAgyAya . avErAgyAya . ESvaryyAya . anESvaryyAya .
SivAya . durgAyE . pfTivyE . gaNgAyE . yaBunAyE .
mahAlakzmyE . sarasvatyE . garuqAya . SaNKAya . cakrAya .
gadAyE . padmAya . kOstuBAya . sUryyamaRqalAya .
somamaRqalAya . vahnimaRqalAya . vAyumaRqalAya .
sarvveByo deveByaH . sarvvAByo devIByaH .. * ..
tataH stutiM paWet, --
“o~ anantasaMsAramahAsamudre
magnaM samaByudDara vAsudeva .
anantarUpin viniyojayasva
anantarUpAya namo namaste ..
namo'stvanantAya sahasramUrttaye
sahasnapAdAkziSirorubAhave .
sahasranAmne puruzAya SASvate
sahasrakowIyugaDAriRe namaH ..
hfdisTaM sarvvadevAnAM indriyARAM guRAtigaM .
sarvvapApaharaM devaM praRamAmi janArddanaM ..
anantarUpeRa biBarzi pfTvIM
anantalakzmIM vidaDAsi tuzwaH .
anantaBogAn pradadAsi tuzwaH
anantamokzaM puruze prahfzwaH ..
praRamAmi hfzIkeSaM vAsudevaM jagadguruM .
sfzwisTitivinASAnAM karttAraM praRamAmyahaM ..
rAkzasAnAmariM nOmi nOmi dEtyavimarddakaM .
jagatAM hitakarttAraM nOmi paNkeruhekzaRaM ..
janmajanmakftaM yacca bAlyayOvanavArdDake .
vfdDimApnotu tat puRyaM pApaM hara halAyuDa ..
BaktihInaM kriyAhInaM mantrahInaM yadarccitaM .
yaToddizwAsimAM pUjAM paripUrRAM kuruzva me ..
pApo'haM pApakarmmAhaM pApAtmA pApasamBavaH .
trAhi mAM puRqarIkAkza hare saMsArasAgarAt” ..
tato GawasTajalena saMprokzya karamUle qorakaM
samarpayet .
“o~ idaM qoramanantAKyaM caturddaSaguRAtmakaM .
sarvvadevamayaM bizRo svakare DArayAmyahaM” ..
tato Bojyamutsfjet .. * ..
tataH kaTAM SfRuyAt .
yaTA, --
araRyavAsamuzito yuDizWiranfpo vaSI .
prAptastrElokyanATena kfzRena paramAtmanA ..
kaTokaTanaM jAtaM tayostatra priyApriyaM .
viSezeRa ca govindaM papracCa ca yuDizWiraH .. * ..
yuDizWira uvAca .
kena vratena deveSa vAYCitaM prApyate PalaM .
nizpApAH sakalA lokAH Bavanti janmajanmani .. * ..
SrIkfzRa uvAca .
[Page1-043-a+ 52]
asti vratamanantAKyaM yatkftaM surasadmani .
indrAdyErlokapAlESca tanme kaTayataH SwaRu ..
Suklapakze caturddaSyAM mAsi BAdrapade taTA .
tasyAnuzWAnamAtreRa sarvvapApaM praRaSyati .. * ..
yuDizWira uvAca .
kfzRa ko'yaM tvayAKyAto yo'nanta iti saMjYitaH .
ko'yaM SezaSca nAgaSca anantastakzakaH smftaH ..
paramaYcottamaM vApi utAho brahma ucyate .
ka ezo'nantasaMjYo vE tanme brUhi janArddana .. * ..
SrIkfzRa uvAca .
ananta ityahaM pArTa mama rUpaM niboDa tat .
AdityagatirUpeRa yaH kAla upapadyate ..
kalAkAzWAmuhUrttAdidinarAtrivyavasTayA .
pakzo mAsa fturvvarzaM yugakalpavyavasTayA ..
so'haM kAlo'vatIrRo'smi Buvo BArAvatAraRAt .
dAnavAnAM vinASAya vasudevatanUdBavaM ..
anantaM vidDi mAM pArTa kfzRaM vizRuM hariM SivaM .
brahmARaM BAskaraM SezaM sarvvavyApinamISvaraM ..
pratyayArTaM mayA pArTa viSvarUpaM niboDa tat .
pUrvvameva mahAbAho yogiDyeyamanuttamaM .. * ..
yaDizWira uvAca .
anantavratamAhAtmyaM viDiM viDividAM vara .
kiM puRyaM kiM PalaM tasya anuzWAnaYca tasya kiM ..
kena vA tatkftaM pUrvvaM loke kena prakASitaM .
tatsarvvaM bahu vistAryya brUhi nArAyaRa praBo .. * ..
SrIkfzRa uvAca .
AsItpurA kftayuge sumanturnAma vE dvijaH .
vaSizWagotrajo vidvAn SIlavAn vijitendriyaH ..
patnI tasyABavaddIkzA satI satyavrate sTitA .
cAritraSIlasampannA surUpA BfguvaMSajA ..
tasyAH kAlena saMjAtA duhitA sarvvalakzaRA .
SIlA nAmnA suSIlA sA vardDate pitfveSmani ..
mAtA tasyAstu kAlena jvaradAhaprapIqitA .
samAgatya nadItoye mftA svargapuraM yayO ..
kftaM sumantunA tasyAH karmma yat pAralOkikaM .
tataH sumantuH saMtyajya duHKaM SokaM kramAt punaH .
nApatnIko gfhI DarmmaM karttumarhati vE kvacit .
iti saYcintya manasA vivAhotsukamAnasaH ..
devalasya muneH kanyAM karkaSAM pariRItavAn .
sA karkaSAtiduHSIlA sadA nizWuraBAziRI ..
kopanA pratikUlA ca nirllajjA kalahapriyA .
adakzA gfhakftyezu dakzA BojanakarmmaRi ..
kalahena tu santuzwA ruzwA banDujanAn prati .
sA tu SIlA piturgehe vardDitA ca dine dine
karoti saKiBiH sArdDaM SiSukrIqAmanuttamAM .
gfhAntarasTaladvAradehalItoraRAdizu ..
caturaNgakavarRESca raktapItasitAsitEH .
svastikaM paWmaSaNKO ca maRqayantI punaH punaH ..
kurvvantI pratyahaM bAlA devatAtiTipUjanaM .
gfhakftye sadA dakzA pituratyantavallaBA ..
kAlena kiyatA viprastAM dfzwvA yOvanodgatAM .
kasmE deyA mayA kanyA iti cintAnvito'Bavat ..
[Page1-043-b+ 52]
tato dEvavaSAttatra kORqinyaH samupAgataH .
muniSrezWo mahABAgaH kulIno DarmmatatparaH ..
manasA cintayAmAsa sumantuH sutapAH suDIH .
asmE BAgyavaSAcCIlA pratipAdyA prayatnataH ..
iti kftvA matiM vipro dadO kanyAM SuBe dine .
kanyAmalaNkftAM sADvIM SIlAM candraniBAnanAM ..
gfhyoktavedaviDinA vivAhamakarottadA .
tato homAdikaM karmma samApya samaye muniH ..
sumantuH karkaSAM prAha jAmAtre dehi dakziRAM .
saPalaM kuru me dAnaM priye munikulodBave ..
dakziRArahitaM karmma nizPalaM jAyate yataH .
sA tu tadvacanaM SrutvA karkaSA kupitABavat ..
sumantuM BartsayAmAsa karkaSErvvacanEH patiM .
alaNkAraM samAnIya svakIyaYcApi banDanaM ..
nikzipya niBfte sTAne karkaSAnyagfhaM yayO .
sumantuScAtidInAtmA lajjitaScABavattadA ..
yatkiYcidarTayogyaYca dravyamAnIya yOtukaM .
jAmAtre pradadO vipraH paricAryya punaH punaH ..
tato vivAhaM nirvvarttya kORqinyo'pi nijASramaM .
goyAne tAM samAropya SIlAmAdAya vE yayO ..
tataH sA paTi gacCantI SIlA candraniBAnanA .
maDyAhne BojyavelAyAM samuttIryya sarittawe ..
dadarSa SIlA nArIRAM samUhaM vratacAriRAM .
puMsAM vfndaYca tatrEva raktapItAsbarAsanaM ..
caturddaSyAmarcayantaM BaktyAnantaM pfTak pfTak .
dfzwvA samUhaM nArIRAM satI papracCa sAdaraM ..
vinayAvanatA sADvI praRipatya sureSvaraM .
kimidaM kriyate kAryyaM BavatIBistaducyatAM .. * ..
striya UcuH .
BAdre mAsi site pakze utTite vAsavaDvaje .
ArADite mahendre ca DvajAkArAsu yazwizu ..
natvA sarasi yaH snAtvA anantArccanamAraBet .
kftvA darBamayaM devaM vArivAjasamanvitaM ..
anantaM devadeveSaM caturbbAhuM kirIwinaM .
atasIpuzpasaMkASaM kAYcanANgadaBUzaRaM ..
SaNKacakragadASArNgaM viviDAyuDaDAriRaM .
ehyehi Bagavan kfzRa tava yajYaH pravarttate ..
vAriDAnyAM taTAnantaM BagavantaM niyojayet .
maRqale puzpanEvedyaM DUpavastrAnulepanaM ..
dattvA ca pUjayedBaktyA anantaM viSvarUpiRaM .
pizwakArTaM vrIhicUrRaM yavagoDUmayoSca vA ..
etezAM prApyate yattu tadgrAhyaM prasTasaMjYitaM .
ardDaM viprAya dAtavyamardDamAtmani yojayet ..
pUjayitvA taTA devaM ganDapuzpEryaTAkramaM .
SrutvA kaTAM tatastasya kuNkamAktaM suqorakaM ..
caturddaSagranTiyuktaM nArI vAmakare nyaset .
pumAMstu dakziRe bAhO tadAnantaM prapUjayet ..
nirvvarttya pUjAM devasya pUpaM BuktvA yaTAsuKaM .
visfjya dakziRAM dattvA praRamya ca yaTAsuKaM ..
SIlA SrutvA vacastAsAM yaTA tABirudAhftaM .
vrataM cakAra sA bAhO badDvA qorakamuttamaM ..
pUpaprasTaYca sA kftvA BuktvA cEva taTEva ca .
[Page1-043-c+ 52]
punarjagAma tenEva goraTena samanvitA ..
tenAnantaprasAdena gfhaM goDanasaNkulaM .
tadASramaM SriyA yuktaM DanaDAnyasamanvitaM ..
viviDAtiTisampUrRaM nAnAratnErviBUzitaM .
varASvamattamAtaNgamahizErgoDanAnvitaM ..
SIlA ca maRikAYcIBirmuktABaraRaBUzitA .
dibyANgI SIlasampannA sAvitrIpratimA yaTA ..
kadAcidupavizwA sA vahnikuRqaM samAgatA .
kORqinyo'pi viSedrozAt dfzwvA qoramanantakaM .
SIlAyAH karamUle ca badDameva prayatnataH .
papracCa kroDavacasA BfkuwIkuwilaM muKaM ..
kimidaM qorakaM haste badDvA BAryye'tra tizWasi .
prameyaH kasya devasya durbbudDe brUhi satvaraM .. * ..
SIlobAca .
anantaM devadevasya prameyaM qorakaM SuBaM .
kare badDaM viDAnena SwaRu me vacanaM praBo ..
prasAdAd yasya devasya BuNkte suvipulaM DanaM .
na jAnAsi kaTaM nATa tadevaM jagadISvaraM ..
SIlAvAkyaM tataH SrutvA kORqinyaH kupito'Bavat .
ko'sAvanantasaMjYo vE na Sruto'pi varAnane ..
ityuktvAkfzya kupito BujAqqoramanantakaM .
kziptaM jvAlAkule vahnO nirBartsya bahuDA priyAM ..
tataH sA saMBramAt SIlA hAhA kftvA praDAvitA .
vahneH sUtraM samAdAya kzIraBaDye tato'kzipat ..
tatastayA kare vAme punarbadDaM suqorakaM .
anantAkzepadozeRa dAridryaM patitaM gfhe ..
na kEScit varRyate lokEH so'pi vipro yuDizWira .
gAtre malinatA prAptA cakzurnidrAM taTEva ca ..
SUnyAni gfharUpARi dagDAni vahninA kvacit .
nirIkzya svapuraM vipraScintayAmAsa cetasA ..
aTa SIlA vivarRA sA duHKitA patidozataH .
vicacAra purIM sarvvAM SUnyAgArasamanvitAM ..
aTa kORqinyaviprasya saMjAtA budDiruttamA .
mamApi duzkftaM karmma kftaM vA me vigarhitaM ..
anantAkzepadozeRa mamApi gatirIdfSI .
anantaM yatra paSyAmi tatra yAsyAmi durmmatiH ..
tato jagAma kORqinyo vanaM vyAGrAdisaNkulaM .
vratasyAnvezaRaM karttuM pAdO drazwuM taTA hareH ..
vihvalaH sa yayO mArge janajantuvivarjjite .
tatrApaSyacca taM vfkzaM PalapuzpasamanvitaM ..
varjjitaM pakzisaNGAtEH kIwEScEva viSezataH .
tamapfcCat tvayAnantaH kvaciddfzwo mahAdruma ..
sa covAca mahAbfkzo nAnantaM vedmi Bo dvija .
tato gacCan dadarSAgre tfRamaDye savatsikAM ..
tfRamaDye praDAvantI na KAdati na jiGrati .
he mahADenuke brUhi kimanantastvayekzitaH ..
savatsA tamuvAcATa nAnantaM vedmi he dvija .
tato gacCan dadarSAgre vfzaSrezWaM vane sTitaM ..
tamapfcCadayaM vipraH ananto vIkzitastvayA .
vfzaBastamuvAcedaM vizaRRaM brAhmaRaM prati ..
yadyanantamahaM jAne tadA me gatirIdfSI .
tato vrajan dadarSAgre garddaBaM kuYjaraM taTA ..
[Page1-044-a+ 52]
nAnAmAyApracarantaM madagarjjanadarpitaM .
sa taM dfzwvA dvijo'pfcCadanantaM dfzwavAn kimu ..
pratyuttaramuvAcedaM nAnantaM vedmi he dvija .
tato vrajan dadarSAgre ramyaM puzkariRIdvayaM ..
anyonyajalasaMGAtErvvociBirupaSoBitaM .
SuBEH kumudakahlArEH kamalotpalaSoBitaM ..
BramarEScakravAkESca haMsakAraRqavEryutaM .
tamapfcCat dvijo'nanto BavatIByAYca lakzitaH ..
puzkariRyAvUcatustaM na jAnIvo hariM kvattit .
nipapAta tato vipro hAhA kftvA rudan Buvi ..
kiM karomi kva gacCAmi kaTaM paSyAmi taM viBuM .. * ..
tataH kfpAluhfdayo debeSo devapUjitaH ..
tatkzaRAdBagavAn vizRurdvijapratyakzamAgataH .
vfdDabrAhmaRarUpeRa provAca vacanaM dvijaM ..
uttizWottizWa viprendra tyaja duHKaM suKI Bava .
anantaM darSayizyAmi kfzRaM vizRuM hariM SivaM ..
brAhmaRaM taM samAdAya pAtAlavartmanA purIM .
tAM purIM darSayAmAsa tataScAntarddaDe dvijaH ..
sa tAM dadarSa kORqinyaH purIM trElokyadurllaBAM ..
divyanArInarEryuktAM maRiratnaviBUzitAM ..
suvarRaracitAM sarvvAM vezwitAM takzakAdiBiH .
tatrApaSyat sa kORqinyo devadevamanantakaM ..
biSvarUpaM jagannATaM caturbbAhuM kirIwinaM .
SaNKacakragadApaWmaDAriRaM garuqaDvajaM ..
dakziRe vilasallakzmIM vAme krIqatsarasvatIM .
saptaPaRAsamAyuktaM divyasiMhAsanesTitaM ..
evaM rUpaM jagannATaM dfzwvA BaktyA stutiH kftA .
jagAma BUmO SirasA anantasya samIpataH ..
namo'stvanantAya sahasramUrttaye
sahasrapAdAkziSirorubAhave .
sahasranAmne puruzAya SASvate
sahasrakowIyugaDAriRe namaH ..
ajYAnena mayA deva yat kftaM pApakarmmaRA .
tatsarvvaM kfpayA SaMsa kzamasva maDusUdana .. * ..
aTa kORqinyaviprasya statiM SrutvA janArddanaH .
prasanno BagavAndevaScAnanto'nantarUpaDfk ..
kaTaM me priyamAKyAtamihAgacCeti BUsura .. * ..
ananta uvAca .
tuzwo'haM brAhmaRaSrezWa BaktyA tava viSezataH .
varaM gfhARa viprendra tuzwo'smi tyaja vismayaM .. * ..
kORqinya uvAca .
svakarmmaPalaBogena yAM yAM yoniM vrajAmyahaM .
tasyAM tasyAM hfzIkeSa hariBaktirdfQAstu me ..
atipramAdAnmohAdvA yanmayA duzkftaM kftaM .
tadAgaH kzamyatAM nATa praRamAmi punaH punaH ..
SrutvAnantastu tadvAkyaM dadO tasmE varatrayaM .
dAridranASanaM DarmmaM vizRulIkaM taTAkzayaM .. * ..
kORqinya uvAca .
pUrRo manoraTo deva mama cAdya viSezataH .
kiYcit pfcCAmi deveSa tanme brUhi jagatpate ..
kaScUtaH ko vfzaH kA gOH kintat puzkariRIdvayaM .
kaH KaraH kuYcaraH ko vA ko vA vfdDadvijottamaH ..
[Page1-044-b+ 52]
kfpayA kaTayasvAdya paTi dfzwo mayA viBo .
SrIananta uvAca .
yaScAmravfkzo dfzwo hi vipro vidyAsu garvvitaH .
upasTitAya SizyAya vidyAM yasmAnna dattavAn ..
tena karmmavipAkena vfkzatvaM prApya tizWati .
vfzaBo yastvayA dfzwo loBakarmmakftaH purA ..
dattaM paryyuzitaM dravyaM svAdu BuktaM svayaM yataH .
vfzaBatvaM samAsAdya tatastizWati nirjjane ..
viprAya vasuDAM dattvA nizPalAM SasyavarjjitAM .
tenAsO gotvamAsAdya tfRamaDye praDAvati ..
DarmmADarmmO vijAnIyAdyattat puzkariRIdvayaM .
garddaBo'jYAnasampannaH kuYjaro madagarvvitaH ..
brAhmaRo'sAvananto'haM yastvayA darSito mune .
etatte kaTitaM sarvvaM gacCa vipra nijASramaM ..
punaH samfdDiste vipra Bavizyati na saMSayaH .
BuktvA BogAMSca vipulAn saMprASyasi mahat padaM ..
iti dattvA varaM tasmE tatrEvAntaraDIyata .
kORqinyo'pi gfhaM tatvA karoti vratamuttamaM ..
anantAKyaM mahApuRyaM varzARAYca caturddaSaM .
SIlayA saha DarmmAtmA suKaM BuktvA manoraTAn ..
vizRulokaM samAsAdya rarAja SIlayA saha .
anantAKyavrateneha samAptenEva pArTiva ..
sarvvapApavinirmmuktA yAsyanti paramAM gatiM .
evamevaM hi niyamAt striyo'nantavratAnnfpa ..
puttrapOttraDanEryuktA BuktvA BogAn manoraTAn .
vizRulokamApnuvanti yAvaccandradivAkarO” ..
iti BavizyapurARe anantavrataM samAptaM ..
<LEND>
