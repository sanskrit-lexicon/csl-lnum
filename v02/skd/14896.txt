<L>14896<pc>2-618-c<k1>timiraM<k2>timiraM
timiraM¦, klI, (timyatIti . tima + “izimadi-
mudIti .” uRAM . 1 . 52 . iti kirac .)
anDakAraH . ityamaraH . 1 . 10 . 3 .. (yaTA,
rAmAyaRe . 2 . 28 . 18 .
“atIvavAtastimiraM buBukzA cAsti nityaSaH .
BayAni ca mahAntyatra ato duHKataraM vanam ..”)
netrarogaviSezaH . tasya lakzaRamAha mADavakaraH .
“timirAKyaH sa vE dozaScaturTaM pawalaM gataH .
ruRadDi sarvvato dfzwiM liNganASamataH param ..”
(asya lakzaRAni yaTA, --
“doze maRqalasaMsTAne maRqalAnIva paSyati .
dviDEkaM dfzwimaDyasTe bahuGA bahuDAsTite ..
dfzweraByantaragate hrasvavfdDaviparyyayam .
nAntikasTamaDaHsaMsTe dUragaM noparisTitam ..
pArSve paSyenna pArSvasTe timirAKyo'yamAmayaH .
prApnoti kAcatAM doze tftIyapawalASrite ..
tenordDamIkzate nADastanucelAvftopamam .
[Page2-619-a+ 52]
yaTA varRaYca rajyeta dfzwirhIyeta ca kramAt ..
taTApyupekzamARasya caturTaM pawalaM gataH .
liNganASaM malaH kurvvan CAdayeddfzwimaRqalam ..
tatra vAtena timire vyAvidDamiva paSyati .
calAvilAruRABAsaM prasannaYcekzate muhuH ..
jAlAni keSAn maSakAn raSmIMScopekzite
'tra ca .
kAcIBUte dfgaruRA paSyatyAsyamanAsikam ..
candradIpAdyanekatvaM vakramfjvapi manyate .
vfdDaH kAco dfSaM kuryyAdrajoDUmAvftAmiva ..
spazwAruRABAM vistIrRAM sUkzmAM vA hatadarSanAm .
saliNganASo vAte tu saNkocayati dfkSirAH ..
dfNmaRqalaM viSatyantargamBIrAdfgasO smftA .
pittaje timire vidyut KadyotadyotadIpitam ..
SiKitittiripicCABaM prAyo nIlaYca paSyati .
kAce dfkkAcanIlABA tAdfgeva ca paSyati ..
arkenduparivezAgnimarIcIndraDanuMzi ca .
BfNganIlA nirAlokA dfksnigDA liNganASataH ..
dfzwiH pittena hrasvAKyA sA hrasvA hrasvadarSanA .
Bavet pittavidagDAKyA pItA pItABadarSanA ..
kaPena timire prAyaH snigDaM SvetaYca paSyati .
SaNKendUkundakusumEH kumudEriva cAcitam ..
kAce tu nizpraBendvarka pradIpAdyErivAcitam .
sitABA sA ca dfzwiH syAlliNganASe tu lakzyate ..
mUrttaH kaPo dfzwigataH snigDo darSananASanaH .
bindUrjalasyeva calaH padminIpuwasaMsTitaH ..
uzRe saNkocamAyAti CAyAyAM parisarpati .
SaNKakundendUkumudasPawikopamaSuklimA ..
raktena timire raktaM tamoBUtaYca paSyati .
kAcena raktA kfzRA vA dfzwistAdfk ca paSyati ..
liNganASe'pi tAdfkdfNnizpraBA hatadarSanA .
saMsargasannipAtezu vidyAt saNkIrRalakzaRAn ..
timirAdInakasmAcca tEH syAdbyaktAkulekzaRam .
timiMre SezayordfzwO citro rAgaH prajAyate ..”
iti vABawenottarasTAne dbAdaSe'DyAye uktam ..
asya cikitsA yaTA, --
“timira kAcatAM yAti kAco'pyAnDya-
mupekzayA .
netrarogezvato GoraM timiraM sADayeddrutam ..
tulAM paceta jIvantyA droRe'pAM pAdaSezitEH .
tatkvATe dviguRaM kzIraM GftaprasTaM vipAcayet ..
prapORqarIkakAkolI pippalI loDrasEnDavEH .
SatAhvA maGukadrAkzA sitAdAruPalatrayEH ..
kArzikErniSi tat pItaM timirApaharaM param ..”
“pawolanimbakawukA dArvvIsevyavarAvfzam .
saDanvayAsatrAyantI parpawaM pAlikaM pfTak ..
prasTamAmalakAnAYca kvATayennalvaRe'mBasi .
tadAQake'rdDapalikEH pizwEH prasTaM GftAt pacet ..
mustaBUnimbazazwyAhvakuwajodIcyacandanEH .
sapippalIkEstatsarpirGrARakarRAsyarogajit ..
vidraDijvaraduzwArurvisarpApacikuzWanut .
viSezAcCukratimiranaktAnDyozRAmladAhanut ..”
[Page2-619-b+ 52]
“triMSadBAgA BujaNgasya ganDapAzARapaYcakam .
SulvatAlakayordvO dvO vaNgasyEko'YjanAtrayam ..
anDamUzIkftaM DmAtaM pakvaM vimalamaYjanam .
timirAntakaraM loke dvitIya iva BAskaraH ..
gomUtre Cagalarase'mlakAYjike ca
strIstanye havizi vize ca mAkzike ca .
yattutTaM jvalitamanekaSo niziktaM
tatkuryyAt garuqasamaM narasya cakzuH ..”
“rasendraBujagO tulyO tayostulyamaTAYjanam .
Izat karpUrasaMyuktamaYjanaM nayanAmftam ..”
“sAmAnyaM sADanamidaM pratidozamataH SfRu .
vAtaje timire tatra daSamUlAmBasA Gftam ..
kzIre caturguRe SrezWAkalkapakvaM pibettataH ..”
“pittaje timire sarpirjIvanIyaPalatrayEH .
vipAcitaM pAyayitvA snigDasya vyaDayecCirAm ..
SlezmodBave'mftAkvATavarAkaRaSftaM Gftam .
viDyecCirAM pItavato dadyAccAnuvirecanam ..”
“raktaje pittavatsidDiH SItEScAsraM prasAdayet .”
“dadyAduSIraniryyUhacUrRitaM kaRasEnDavam ..
tat SftaM saGftaM BUyaH pacet kzOdraM Gane pibet .
SIte cAsmin hitamidaM sarvvaje timire'Yjanam ..”
“cakzUrakzAyAM sarvvakAlaM manuzyE-
ryatnaH karttavyo jIvite yAvadicCA .
vyarTo loko'yaM tulyarAtrindivAnAM
puMsAmanDAnAM vidyamAne'pi vitte ..”
iti cottarasTAne trayodaSe'DyAye vABawe-
noktam ..
“sOvIramaYjanantutTantApyo DAturmmanaHSilA .
cakzuzyaM maDukaM lohA maRayaH pOzyamaYjanam ..
sEnDavaM SOkarIdaMzwrA katakaYcAYjanaM SuBam .
timirAdizu cUrRaM vA varttirvveyamanuttamA ..”
“vadane kfzRasarpasya nihitaM mAsamaYjanam .
tatastasmAt samudDftya saSuzkaM cUrRayedbuDaH ..
sumanaHkzArakEH SuzkErardDAMSEH sEnDavena ca .
etannityAYjanaM kAryyaM timiraGnamanuttamam ..”
iti carake cikitsAsTAne 26 aDyAye ..)
<LEND>
