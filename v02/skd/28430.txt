<L>28430<pc>4-022-a<k1>yamunA<k2>yamunA
yamunA¦, strI, (yamayatIti . yami + “ajiyami
SINByaSca .” uRA 0 3 . 61 . iti unan .
wAp .) durgA . yaTA, --
“sarvvARi hfdayasTAni maNgalAni SuBAni ca .
dadAti cepsitAn loke tena sA sarvvamaNgalA ..
saNgamAdgamanAdgaNgA loke devI viBAvyate .
yamasya BaginI jAtA yamunA tena sA matA ..”
iti devIpurARe 45 aDyAyaH .. * ..
yacCati viramati gaNgAyAmiti . nadI-
viSezaH . sA tu himAlayadakziRadeSAnni-
rgatya prayAge gaNgAyAM miSritA . tatparyyAyaH .
kAlindI 2 sUryyatanayA 3 SamanasvasA 4 .
ityamaraH . 2 . 10 . 32 .. tapanatanUjA 5 kalinda-
kanyA 6 yamasvasA 7 SyAmA 8 tApI 9 kalinda-
nandinI 10 yamanI 11 yamI 12 . iti
SabdaratnAvalI .. kalindaSElajA 13 sUryya-
sutA 14 . iti jawADaraH .. (yaTA, --
“gaNgA sarasvatI SoRayamunA sarayUH sacI .
veRA irAvatI nIlA uttarAt pUrvvavAhinI ..”
iti hArIte praTame sTAne aptame'DyAye ..)
[Page4-022-b+ 52]
asyA jalaguRAH . pittadAhavamanaSramApahatvam .
svAdutvam . vAtajananatvam . pAvanatvam . vahni-
dIpanakaratvam . rocanatvam . balapradatvaYca .
iti rAjanirGaRwaH .. * .. sA yamasya BaginI .
yaTA, --
“sAvarRirmerupfzWe tu tapo GoraM cakAra ha .
adyAdi BavitA loke manuH sAvarRike'ntare ..
BrAtA SanEScaraScAsya grahatvaM sa tu labDavAn .
tayoryavIyasI yA tu yamasvasA yaSasvinI .
aBavat sA saricCrezWA yamunA lokapAvanI ..”
iti bahnipurARe sAgaropAKyAnam .. * ..
sA ca vfndAvane suzumnAKyA parA SaktiH . yaTA,
SrIBagavAnuvAca .
“idaM vfndAvanaM ramyaM mama DAmEva kevalam .
tatra ye paSavaH sAkzAdvfkzAH kIwA narADamAH .
ye vasanti mamADizWaM mftA yAnti mamAntikam ..
tatra yA gopapatnyaSca nivasanti mamAlaye .
yoginyastAta ! evaM hi mama devAH parAyaRAH ..
paYcayojanamevaM hi vanaM me deharUpakam .
kAlindIyaM suzumnAKyA paramAmftavAhinI ..”
iti pAdme pAtAlaKaRqe 7 aDyAyaH .. * ..
asyA jalasya kfzRavarRatvakAraRaM yaTA, --
pulastya uvAca .
“yadA dakzasutA brahman ! satI yAtA yamakzayam .
vinASya dakzayajYaM taM vicacAra trilocanaH ..
tato vfzaDvajaM dfzwvA kandarpaH kusumAyuDaH .
apatnIkaM tadAstreRa OnmAdenAByatAqayat ..
tato haraH SareRATa OnmAdenABitAqitaH .
vivacAra tadonmattaH kAnanAni sarAMsi ca ..
smaran satIM mahAdevastaTonmAdena tAqitaH .
na Sarmma leBe devarze vARabidDa iva dbipaH ..
tataH papAta deveSaH kAlindIsarite mune .
nimagne SaNkare cApe dagDA kfzRatvamAgatA ..
tadApraBfti kAlindyA dfgaYjananiBaM jalam ..”
iti vAmane 6 aDyAyaH .. * ..
jyEzWaSukladvAdaSyAdizvasyAM snAnapiRqadAnaPalaM
yaTA, --
“yajjyEzWaSukladvAdaSyAM snAtvA vE yamunAjale .
maTurAyAM hariM dfzwvA prApnoti paramAM gatim ..
yamunAsalile snAtaH puruzo munisattama ! .
jyezWAmUlAmale pakze dvAdaSyAmupavAsakft ..
samaByarccyAcyutaM samyak maTurAyAM samAhitaH .
aSvameDasya yajYasya prApnotyavikalaM Palam ..
jyezWAmUle site pakze samaByarccya janArddanam .
Danyo naH piRqanirvvApaM yamunAyAM pradAsyati ..”
iti vizRupurARe 6 aMSe 8 aDyAyaH ..
<LEND>
