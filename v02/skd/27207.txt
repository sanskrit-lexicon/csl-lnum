<L>27207<pc>3-707-a<k1>mArkaRqeyaH<k2>mArkaRqeyaH
mArkaRqeyaH¦, puM, (mfkaRqorapatyaM . mfkaRqu + SuBrA-
diByaSca .” 4 . 1 . 123 . iti Qak .) mfkaRqu-
muniputtraH . janmatiTyAdO pUjAyAM tasya DyAnaM
yaTA,
“dviBujaM jawilaM sOmyaM suvfdDaM cirajIvinam .
mArkaRqeyaM naro BaktyA pUjayecca cirAyuzam ..”
tasya prArTanAmantraH .
[Page3-707-b+ 52]
“cirajIvI yaTA tvaM Bo BavizyAmi taTA
mune ! .
rUpavAn vittavAMScEva SriyA yuktaSca sarvvadA ..
mArkaRqeya mahABAga ! saptakalpAntajIvana ! .
AyurizwArTasidDyarTamasmAkaM varado Bava ..”
iti tiTyAditattvam ..
tasyotpattyAdiryaTA,
mArkaRqeya uvAca .
“devO DAtfviDAtArO BfgoH KyAtirasUyata .
SriyaYca devadevasya patnI nArAyaRasya yA ..
AyatirniyatiScEva meroH kanye mahAtmanaH .
BAryye DAtfviDAtroste tayorjAtO sutAvuBO ..
prARaScEva mfkaRquSca pitA mama mahAyaSAH .
manasvinyAmahaM tasmAt puttro vedaSirA mama ..
DUmravatyAM samaBavat prARasyApi niboDa me ..”
iti SrImArkaRqeyapurARe rudrasargADyAyaH ..
api ca .
pulastya uvAca .
“aTa te saMpravakzyAmi mArkaRqotpattimuttamAm .
purA kalpe muniH pUrvvaM mfkaRqurnAma viSutaH ..
BfgoH puttro mahABAgaH saBAryyastaptavAMstapaH .
tasya puttrastadA jAto vasatastu vanAntare ..
sa paYcavarzako jAto bAla eva guRAnvitaH .
jYAninA sa tadA dfzwo BramitvA laGuprANgaRe ..
sTitvA sa suciraM kAlaM jIvanaYca tato ditam .
vIkzya cintAparo jYAnI kiM varzo bAlakastava ..
ditaM KaRqitam .
saMKyayA cAzwavarzARi jAtAnIti nyavedayat .
mfkaRqunEva muktastu sa jYAnI vAkyamabravIt ..
mAsamAyuSca puttrasya te'vaSizwaM munISvara ! .
nEva SokastvayA kAryyaH satyametadudAhftam ..
etat SrutvA vaco BIzma ! jYAninA yadudAhftam .
vratopanayanaM cakre bAlakasya pitA tadA ..
Aha cEnaM pitA puttramfziM tvamaBivAdaya .
evamuktaH sa vE pitrA fziM BaktyA nanAma saH ..
etasminnantare tatra pradIptAH pAvakopamAH .
mArgeRApi samAyAtAstena saptarzayo'malAH ..
bAlena tena dfzwAste sarvve samaBivAditAH .
AyuzmAn Bava tEruktaH sa jahO daRqameKalAm ..
uktAste ca punarvvARIM paSyantaH kzIRajIvitam .
dinAni paYca te cAyurjYAtvA BItABavan punaH ..
tamutkzipya brAhmaRA vE gatAste brahmaRo'ntikam .
pratimucya ca taM bAlaM praRipetuH pitAmaham ..
AyuzmAn Bava ityAha tena brahmABivAditaH .
cirAyurbrahmaRA bAlaH proktaH sa fzisanniDO ..
tataste munayaH prItAH SrutvA vAkyaM pitAmahAt .
pitAmahastu saptarzIn dfzwvA provAca vismitAn ..
kAryyeRa yena vA yAtAH ko'yaM bAlo nivedyatAm .
tataH saptarzayo rAjan ! sarvvaM tasmE nyavedayan ..
BfgoH sUnurmfkaRqustu kzIRAyustasya bAlakaH .
alpAyuzastatastasya badDAstenAsya meKalAH ..
yajYopavItaM daRqaYca dattvA tena praboDitaH .
[Page3-707-c+ 52]
yaM kaYcit paSyase lokaM BramantaM BUtale janam ..
tasyABivAdanaM kAryyamevamAha pitAmahaH .
tAvadbayamanenATa kzitO dfzwAH pariBraman ..
ekatvamArzam .
tIrTayAtrAprasaNgena dEvayogAt pitAmaha ! .
cirAyurBava vE vipra ! bAletyasmABirIritam ..
kaTaM cirAyuH syAdbiprabAlakaH sAmprataM praBo ! .
kaTaM nAnftino deva ! BavAmo BavatA vayam ..
evamuktastadA tEstu brahmA lokapitAmahaH .
ftavAco BavizyAmaH sarvve eva vayaM sTitAH ..
matsamaScAyuzA bAlo mArkaRqeyo Bavizyati .
fzIRAM muKyataScAsO matsahAyo Bavizyati .
kalpasyAdO taTA cAnte vfto muniBiruttamEH ..
evante munayo bAlaM brahmA lokapitAmahaH .
sramboDya prezayAmAsa BUyo'pyevaM parantapa ! ..
tIrTayAtrAM gatA viprA mArkaRqeyo nijaM gfham .
jagAma gatvA taM vipraM pitaraM sa taTAbravIt ..”
iti pAdme sfzwiKaRqe 30 aDyAyaH ..
aparaYca .
vyAsa uvAca .
“mArkaRqeyena muninA yaTA mftyuH parAjitaH .
taTA te kaTayizyAmi SfRu vatsa ! mahAmate ! ..
BfgoH pOttro mahABAgo bAlatve ca mahAdyutiH .
vavfDe vallaBo bAlaH pitA tasya kftakriyaH ..
sa tasmin vE jAtamAtre AdeSI kaScidabravIt .
varze dbAdaSame pUrRe mftyurasya Bavizyati ..
SutvA tanmAtApitarO duHKitO tO baBUvatuH .
tO dfzwvA duHKasampannO mArkaRqeyo mahAmatiH ..
uvAca vacanaM tatra kimarTaM duHKamIdfSam .
vaktumarhasi duHKasya kAraRaM mama pfcCataH ..
kaTayAmAsa tat sarvvamAdeSI yaduvAca ha .
tat SrutvA tO muniH prAha mAtaraM pitaraM punaH ..
pitrA sArdDaM tvayA mAtarna kAryyaM duHKamanvaham .
apanezyAmi me mftyuM tapasA nAtra saMSayaH .
yaTA cAhaM cirAyuH syAM taTA kuryyAmahaM tapaH ..
sUta uvAca .
ityuktvA tO samASvAsya pitarO vanamaByagAt .
tatra vizRuM pratizWApya ganDapuzpAdiBiH kramAt .
pUjayAmAsa deveSaM mArkaRqeyo mahAmuniH ..
pUjayitvA hariM tatra tapastepe suduzkaram .
nirAhAro munistatra varzamekamatandritaH ..
mAtroktamaraRAsannadine tatra mahAmatiH .
snAtvA yaToktaviDinA kftvA vizRostaTArccanam ..
hfdi kftvendriyagrAmaM viSudDenAntarAtmanA .
AsanaM svastikaM badDvA kftvAsO prARasaMyamam ..
o~kArIccAraRAdDImAn hfdi padmaM vikASayan .
tanmaDye ravisomAgnimaRqalAni yaTAkramam ..
kalpayitvA hareH pIWaM tasminneva sanAtanam .
pItAmbaraDaraM vizRuM SaNKacakragadADaram .
brahmarUpaM hariM DyAyaMstato manumudIrayan ..
ityevaM DyAyatastasya mArkaRqeyasya DImataH .
manastatrEva saMlagnaM devadevajagatpatO ..
[Page3-708-a+ 54]
tato yamAlayAttatra AgatA yamakiNkarAH .
pASahastAstu taM netuM vizRudUtEstu te hatAH ..
muzalErhanyamAnAste idamuktvA punaH punaH .
vayaM nivfttA gacCAmo mftyurevAgamizyati ..
Agatya svayamevAtra mftyuH pArSve mahAtmanaH .
mArkaRqeyasya baBrAma vizRukiNkaraSaNkayA ..
te cApyudgamya muzalAnyaByayurvizRukiNkarAH .
vizRvAjYayA hanizyAmo mftyumasyeti saMsTitAH ..
tato vizRvarpitamanA mArkaRqeyo mahAmatiH .
tuzwAva praRato BUtvA devadevaM janArddanam ..
vizRunEvopadizwantu stotraM karRe mahAtmanaH .
svaBAvitena manasA tena tuzwAva mADavam ..
o~ namo Bagavate vAsudevAya .
nArAyaRaM sahasrAkzaM padmanABaM purAtanam .
praRato'smi hfzIkeSaM kinno mftyuH karizyati ..
govindaM puRqarIkAkzamanantamajamavyayam .
keSavaYca prapanno'smi kinno mftyuH karizyati ..
vAsudevaM jagadyoniM BAnumantamatIndriyam .
dAmodaraM prapanno'smi kiM me mftyuH karizyati ..
SaNKacakraDaraM devaM CadmarUpiRamavyayam .
aDokzajaM prapanno'smi kiM me mftyuH karizyati ..
bArAhaM vAmanaM vizRuM nArasiMhaM janArddanam .
mADavaYca prapanno'smi kiM me mftyuH karizyati ..
puruzaM puzkaraM bIjaM kzemabIjaM jagatpatim .
lokanATaM prapanno'smi kiM me mftyuH karizyati ..
BUtAtmAnaM mahAtmAnaM yajYayonimayonijam .
viSvarUpaM prapanno'smi kiM me mftyuH karizyati ..
sahasraSirasaM devaM vyaktAvyaktaM sanAtanam .
mahAyogaM prapanno'smi kiM me mftyuH karizyati ..
ityudIritamAkarRya stotraM tatra mahAtmanaH .
apayAtastato mftyurvizRudUtESca pIqitaH ..
iti tena jito mftyurmArkaRqeyena DImatA .
prasanne puRqarIkAkze nfsiMhe nAsti durlaBam ..
mftyyazwakamidaM puRyaM mftyupraSamanaM SuBam .
mArkaRqeyahitArTAya svayaM vizRuruvAca ha ..”
SrIBagavAnuvAca .
“ya idaM paWate BaktyA trikAlaM niyataH SuciH .
nAkAle tasya mftyuH syAnnarasyAcyutacetasaH ..”
vyAsa uvAca .
“hftpadmamaDye puruzaM purARaM
nArAyaRaM SASvatamAdidevam .
saYcintya sUryyAdapi rAjamAno
mftyuM sa yogI jitavAMstadEva ..”
iti nArasiMhapurARe mArkaRqeyamftyuYjayo nAma
aDyAyaH .. (mArkaRqeyena proktam . mArkaRqeya
+ aR . purARaviSezaH . yaTA, devIBAga-
vate . 1 . 3 . 1 -- 3 .
“SfRvantu saMpravakzyAmi purARAni munISvarAH .”
ityAraBya --
taTA grahasahasrantu mArkaRqeyaM mahAdButam ..”)
<LEND>
