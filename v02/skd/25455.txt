<L>25455<pc>3-543-a<k1>BezajaM<k2>BezajaM
BezajaM¦, klI, (BizajovEdyasyedamityaR nipA-
tanAdetvam . yadvA, BezaM rogaM jayatIti . ji +
qaH . OzaDam . ityamaraH . 2 . 6 . 50 ..
(“asti BezajojalAzaH .” iti fksaMhitA .
2 . 33 . 7 .) aTa BezajaBakzaRasamayAH .
“BEzajyamaByavaharet praBAte prAyaSo buDaH .
kazAyAMstu viSezeRa tatra Bedastu darSitaH ..
jYeyaH paYcaviDaH kAlo BEzajyagrahaRe nfRAm .
kiYcit sUryyodaye jAte taTA divasaBojane .
sAyantane Bojane ca muhuScApi taTA niSi ..”
[Page3-543-b+ 52]
tatra praTamaH kAlaH .
‘prAyaH pittakaPodreke virekavamanArTayoH .
leKanArTe ca BEzajyaM praBAte nAnnamAharet ..’
aTa dvitIyaH kAlaH .
‘BEzajyaM viguRe'pAne BojanAgre praSasyate .
arucO citraBojyESca mitraM ruciramAharet ..
samAnavAte viguRe mande'gnO vahnidIpanam .
dadyAdBojanamaDye ca BEzajyaM kuSalo Bizak ..
vyAnakope tu BEzajyaM BojanAnte samAharet .
hikkAkzepakakampezu pUrvvamante ca BojanAt ..’
aTa tftIyaH kAlaH .
‘udAne kupite vAte svaraBaNgAdikAriRi .
grAsagrAsAdikaM deyaM BEzajyaM sADyaBojane ..
prARe praduzwe sADyasya BuktasyAnte pradIyate .
OzaDaM prAyaSo DIrEH kAlo'yaM syAt tftI-
yakaH ..’
aTa caturTaH kAlaH .
muhurmuhuSca tfwCarddihikkASvAsagadezu ca .
sAnnaYca BezajaM dadyAditi kAlacaturTakaH ..’
aTa paYcamaH kAlaH .
‘UrdDvagantu vikArezu leKane vfMhaRe taTA .
pAcane Sayane deyamanantaM BezajaM niSi ..’
iti paYcamaH kAlaH ..
nirannasya Bezajasya guRamAha .
‘vIryyADikaM Bavati BezajamannahInaM
hanyAttadAmayamasaMSayamASu cEva ..
tadbAlavfdDayuvatImfduBiSca pItaM
glAniM parAM nayati cASu balakzayaYca ..’
sAnnasya Bezajasya guRamAha .
‘SIGraM vipAkamupapattibalaMna hiMsyA-
dannAvftaM na ca muhurvadanAnnireti .
etadDitaM sTavirabAlakfSANganAByaH
prAgBojanAdyadaSitaM kila tacca tadvat ..’
tadvat annAvftavat Bezajamiti SezaH .
‘OzaDaSeze BuktaM BojanaSeze yadOzaDaM pItam .
na karoti gadopaSamaM prakopayatyanyarogAMSca ..’
pItamityupalakzaRam . lIQAdi ca .
‘anulomo'nilaH svAsTyaM kzuttfzRAsumanaH kutaH .
laGutvamindriyodgAraSudDijIrROzaDAkftiH ..
klamo dAho'NgasadanaM BramamUrcCASirorujaH .
aratirbalahAniSca sAvaSezOzaDAkftiH ..’
aTa BezajaBakzaRaviDimAha carakaH .
‘devAn gurUMstaTA viprAn pUjayitvA praRamya ca .
ASizaSca samAdAya SradDayA BezajaM Bajet ..
rasAyanamivarzIRAM devAnAmiva cAmftam .
suDEvottamanAgAnAM BEzajyamidamastu te ..
brahmadakzASvirudrendraBUcandrArkAnilAnalAH .
fzayaH sOzaDigrAmA BUmidevASca pAntu vaH ..’
ityAdyASizaH ..
‘OzaDaM hemarajatamfdBAjanaparisTitam .
pibedAtmajanasyAgre prasannavadanekzaRaH ..
praSAntastUpaviSyATa pItvA pAtramaDomuKam .
[Page3-543-c+ 52]
niHkzipyAcamya salilaM tAmbUlAdyupayojayet ..’
aTa BezajAnAM viDAnAni .
‘svarasaSca taTA kalkaH kvATaSca himaPARwakO .
jYeyAH kazAyAH paYcEte laGavaH syuryaTottaram ..’
tatrAdO svarasaviDiH .
‘AhatAttatkzaRAkfzwAt dravyAt kzuRRAt samu-
dBave .
vastranizpIqito yaSca svaraso rasa ucyate ..’
aTa kalkaviDiH .
‘dravyamArdraM SilApizwaM SuzkaM vA sajalaM Bavet .
prakzipya gAlayedvastre tanmAnaM karzasammitam ..
kalke maDu GftaM tElaM deyaM dviguRamAtrayA .
sitAM guqaM samaM dadyAddravA deyAScaturguRAH ..’
aTa kvATaviDiH .
‘pAnIyaM zoqaSaguRaM kzuRRe dravyapale kzipet .
mftpAtre kvATayedgrAhyamazwamAMSAvaSezitam ..
karzAdO tu palaM yAvaddadyAt zoqaSikaM jalam ..
zoqaSikaM zoqaSaguRam .. * ..
aTa himaviDiH .
‘kzuRRaM dravyapalaM samyak zaqBirnIrapalEH plutam .
niSozitaM himaH sa syAttaTA SItakazAyakaH ..
aTa PARwaviDiH .
‘kzuRRadravyapale samyak jalamuzRaM viniHkzipet .
mftpAtre kuqavonmAnaM tatastu SrAvayet puwAt ..
sa syAt cUrRadravaH PARwastanmAnaM dvipalonmitam .
kzOdraM sitA guqAdIMstu karzamAtrAn viniH-
kzipet ..’ * ..
aTa taRqulajalaviDiH .
‘kaRqitaM taRqulapalaM jale'zwaguRite kzipet .
BAvayitvA jalaM grAhyaM deyaM sarvvatra karmmamu ..’
aTa manTaviDiH .
‘jale catuzpale SIte kzuRRaM dravyapalaM kzipet .
mftpAtre manTayet samyaka tasmAcca dviguRaM
pibet ..’
aTa cUrRaviDiH .
‘atyantaSuzkaM yaddravyaM supizwaM vastragAlitam .
tat syAccUrRaM rajaHkzodastanmAtrAkarzasammitA ..
cUrRe guqaH samo deyaH SarkarA dbiguRA matA .
cUrRezu BarjitaM hiNgu deyaM notkledakfdBavet ..’
aTa BAvanAviDiH .
‘draveRa yAvatA samyak cUrRaM sarvvaM plutaM Bavet .
BAvanAyAH pramARantu cUrRe proktaM BizagvarEH ..’
aTa puwapAkaviDiH .
‘puwapakvasya kalkasya svaraso gfhyate yataH .
atastu puwapAkAnAM yuktiratrocyate mayA ..
puwapAkasya pAko'yaM lepasyANgAravarRatA .
lepaYca dvyaNgulaM sTUlaM kuryyAdvANguzWamAtrakam ..
kASmarIvawajambvAdipatrErvezwanamuttamam .
palamAtro raso grAhyaH karzamAtraM maDu kzipet ..
kalkacUrRadravAdyAstu deyAH kolamitA buDEH ..’
aTozRodakaviDiH .
‘azwamenAMSaSezeRa caturTenArdDakena vA .
[Page3-544-a+ 52]
aTavA kvATanenEva sidDamuzRodakaM vadet ..’
aTa kzIrapAkaviDiH .
‘kzIramazwaguRaM dravyAt kzIrAnnIraM caturguRam .
kzIrAvaSezaM tatpItaM SUlamAmodBavaM jayet ..’
aTAvalehaviDiH .
‘kvATAderyat punaH pAkAt GanatvaM sA rasakriyA .
so'valehaSca lehaSca tanmAtrA syAt palo-
nmitA ..’
aTa vawikAviDiH .
‘vawikA aTa kaTyante tannAmavawikA vawI .
modako guwikA piRqI guqo varttistaTocyate ..
lehavat sADyate vahnO guqo vA SarkarATavA .
guggulurvvA kzipettatra cUrRaM tannirmmitA vawI ..’
aTa sanDAnaviDiH .
‘dravezu cirakAlasTaM dravyaM yat sanDitaM Bavet .
AsavArizwaBedEstat procyate Bezajocitam ..’
aTa DAtUnAM SoDanamAraRaviDiH . tatra
SoDanaviDiH .
‘pattalIkftya patrARi hemno vahnO pratApayet .
niziYcettaptataptAni tEle takre ca kAYjike ..
gomUtre ca kulatTAnAM kazAye tu triDA triDA .
evaM hemnaH parezAYca DAtUnAM SoDanaM Bavet ..’ * ..
aTa svarRasya mAraRaviDiH .
‘svarRasya dviguRaM sUtamamlena saha marddayet .
tadgolakasamaM ganDaM nidaDyAdaDarottaram ..
golakaYca tato rudDvA sarAvadfQasaMpuwe .
triMSadvanopalErdadyAt puwAnyevaM caturddaSa .
nirutTaM jAyate Basma ganDo deyaH punaH punaH ..’
aTa snehapAnaviDiH .
snehaScaturviDaH prokto GftaM tElaM vasA taTA .
majjA ca tat pivenmartyaH kiYcidaByudite ravO ..
aTa paYcakarmmARi .
praTamaM vamanaM paScAdvirekaScAnuvAsanam .
etAni paYca karmmARi nirUheRottaraM taTA ..
aTa PalavarttiviDiH .
GftAByakte gude kziptvA SlakzRA svANguzWasanniBA .
malapravarttinI varttiH PalavarttiSca sA smftA ..
aTa nasyagrahaRaviDiH .
nasyaM tat kaTyate DIrErnAsAgrAhyaM yadOzaGam .
lAvaRaM nastakarmmeti tasya nAma dvayaM matam ..
aTa DUmapAnaviDiH .
DUmastu zaqviDaH proktaH Samano vfMhaRastaTA .
recanaH kAsahA cEva vAmano braRaDUpanaH ..
aTa gaRqUzakavalapratisAraRaviDiH .
tatra gaRqUzaH .
snehakzIrakazAyAdidravEH sampUrRamAnanam .
ApUryya sTIyate tAvadviDirgaRqUzaDAraRe ..
aTa kavalaH .
vAtapittakaPaGnasya dravyasya kavalaM muKe .
ardDe niHkzipya saMcarvya nizWIvet kavale viDiH ..
aTa pratisAraRam .
dantajihvAmuKAnAM yaccUrRakalkAvalehakEH .
[Page3-544-b+ 52]
SanErGarzaRamaNgulyA taduktaM pratisAraRam ..
aTa svedaviDiH .
svedaScaturviDaH proktastApozRasvedasaMjYitaH .
upanAho dravaH svedaH sarvve vAtArttihAriRaH ..
aTa karRapUraRaviDiH .
svedayet karRadeSantu kiYcittu pArSvaSAyinaH .
mUtrEH snehE rasEruktEH kozREH SrotraM prapUrayet ..
karRaYca pUritaM rakzecCataM paYcaSatAni vA .
sahasraM vApi mAtrARAM SrotrakaRWaSirogadEH ..
rasAdyEH pUraRaM karRe BojanAt prAk praSasyate .
tElAdyEH pUraRaM karRe BAskare'stamupAgate .. * ..
aTAlepaviDiH .
aTAlepasya nAmAni lepalepanaliptayaH .
dozaGno vizahA varRyaH sa ca lepastriDA mataH .
na rAtrO lepanaM kuryyAt SuzyamARaM na DArayet ..
aTa SoRitasrAvaRaviDiH .
SoRitaM srAvayejjantorAmayaM prasamIkzya ca .
prasTaM prasTArdDamaTavA prasTArdDArdDamaTApi vA ..
SaratkAle svaBAvena SoRitaM srAvayennaraH .
tvagdozagranTiSoTAdyA na syU ruDirapAtanAt ..
aTAScyotanaviDiH .
kvATakzOdrAsavasnehabindUnAM yattu pAtanam .
dvyaNgulonmIlite netre proktamAScyotanaM hitam ..
aTa viqAlakaviDiH .
viqAlako vahirlepo netre pakzmavivarjjite .
tasya mAtrA parijYeyA muKAlepaviDAnavat ..
aTa tarpaRaviDiH .
vAtAtaparajohIne veSmanyuttAnaSAyinaH .
ADArO mAzacUrRena klinnena parimaRqitO ..
samO dfQAvasambADO karttavyO netrakozayoH .
pUrayedGftamaRqena vilInena suKodake ..
aTAYjanaviDiH .
“aTa samyagadozasya prAptamaYjanamAcaret .
aYjanaM kriyate netre taddravyaYcAYjanaM matam ..
aTa pratyaYjanaviDiH .
gatadozamapetASru prapaSyat samyagamBasA .
prakzAlyAkzi yaTAdozaM kAryyaM pratyaYjanaM tataH ..
iti BAvaprakASaH .. * ..
aTa BezajakaraRaBakzaRadinam . tatra tiTayaH
vizwiBinnAH SoBanAH . vArAH ravisomabuDa-
bfhaspatiSukrARAm . nakzatrARi pUrvvaPalgunI-
pUrvvAzAQApUrvvaBAdrapanmaGABaraRyaSlezAviSAKA-
rdrABinnAni . janmarkzaYca nizidDam .
“lagnAni miTunakanyADanurmInasaMjYakAni .
tatra gurubuDacandraSukrezu satsu praSastAni ..”
iti jyotizatattvam ..
(karaRaM punarBezajam . BezajaM nAma tat yadupa-
karaRAya upakalpyate Bizajo DAtusAmyABi-
nirvfttO prayatamAnasya viSezataScopAyAtteByaH .
taddviviDaM vyapASrayaBedAt dEvavyapASrayaM yukti-
vyapASrayaYca . tatra dEvavyapASrayaM mantrOzaDa-
maRimaNgalabalyupahArahomaniyamaprAyaScittopa-
[Page3-544-c+ 52]
vAsasvastyayanapraRipAtagamanAdi . yuktivyapA-
SrayaM saMSoDanopaSamane cezwASca dfzwaPalAH .
etaccEva BezajamaNgaBedAdapi dviviDaM dravyaBUta-
madravyaBUtaYca, tatra yaddravyaBUtaM tadupAyABi-
plutam . upAyo nAma BayadarSanavismApanakzo-
BaRaharzaRaBartsana vaDabanDasvapnasaMvAhanAdiramUrtto
BAvaH yaToktAH sidDyupAyASca . yattu dravya-
BUtaM tadvamanAdizu yogamupEti . tasyApIyaM
parIkzA, idamevaM prakftyA evaMguRamevaMpraBAva-
masmin deSe jAtamasmin ftO evaM gfhItamevaM
nihitamevamupaskftamanayA mAtrayA yuktamasmin
ftO evaMviDasya puruzasyEtAvantandozamapakarza-
yati upaSamayati vA anyadapi cEvaMviDaM
BezajamaBUttaccAnenAnena vA viSezeRa yuktamiti .
iti carake vimAnasTAne'zwame'DyAye ..)
<LEND>
