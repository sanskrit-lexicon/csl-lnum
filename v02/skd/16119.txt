<L>16119<pc>2-692-c<k1>daSaharA<k2>daSaharA
daSaharA¦, strI, (daSa adattopAdAnahiMsAdidaSa-
viDAni daSajanmakftAni vA pApAni haratIti .
hf + “harateranudyamane'c .” 3 . 2 . 9 . ityac .
[Page2-693-a+ 52]
tatazwAp .) jyEzWaSukladaSamI . yaTA, brahma-
purARabrahmavEvarttayoH .
“jyEzWasya SukladaSamI saMvatsaramuKI smftA .
tasyAM snAnaM prakurvvIta dAnaYcEva viSezataH ..
yAM kAYcit saritaM prApya dadyAddarBEstilodakam .
mucyate daSaBiH pApEH sumahApAtakopamEH ..
atra kevaladaSamyAM nadImAtre darBakaraRakatila-
tarpaRANgakasnAnAddaSaviDapApakzayaH Palam .
evaM dAnAdAvapi . vastutastu vakzyamARaBavizye
jAhnavIpadaSravaRAt hetumannigadasvarasAcca brahma-
vEvartte'pi saritpadaM jAhnavIparam . anyaTA
nAnAviDiH syAt . yAM kAYciditi tu jAhnavI-
stAvakam . anyaTA kulyAsnAne'pi daSaviDa-
pApakzayaH syAt . mantraliNge jAhnavItipadaSrava-
RAcca . gaNgAmaDikftya brAhmye .
‘Suklapakzasya daSamI jyEzWe mAsi dbijottama ! .
harate daSa pApAni tasmAddaSaharA smftA ..’
atra kevaladaSamyAM daSaviDapApakzayaH Palam .
Bavizye .
‘jyEzWaSukladaSamyAntu hastayogena jAhnavI .
harate daSa pApAni tasmAddaSaharocyate ..’
daSapApAnIti daSajanmakftAnIti . viSezaRIya-
mAha parASaraBAzye yamaH .
‘jyEzWe mAsi site pakze daSamyAM hastayogataH .
daSajanmAGahA gaNgA daSapApaharA smftA ..’
atra daSajanmakftadaSaviDapApakzayaH Palam .
‘prApte karmmaRi nAneko viDAtuM Sakyate guRaH .
aprApte tu viDIyante bahavo'pyekayatnataH ..’
iti nyAyena hastAnakzatragaNgArUpaguRadvayaviSizwa-
daSamIviDeryasminnahani tallABastatra snAnam .
uBayadine tu tallABe paradina eva . atrApi
pUrvvadine vakzyamARakujavAralABe tatrApi snAnaM
vArasyoBayatrAlABAt . tataSca pUrvvadine taTA-
viDasnAnaM kftvA paradine kevaladaSamyAmapi daSa-
viDapApakzayakAmeRa snAtavyam . SaNKaH .
‘jyEzWe mAsi kzitisutadine Suklapakze daSamyAM
haste SElAnniragamadiyaM jAhnavI martyalokam .
pApAnyasyAM harati ca tiTO sA daSetyAhurAryyAH
puRyaM dadyAdapi SataguRaM vAjimeDAyutasya ..’
BOmavArahastAnakzatrayuktadaSamyAM gaNgAsnAnA-
ddaSaviDapApakzayaSataguRavAjimeDAyutajanyapuRya-
samapuRyaM Palam . rAjamArttaRqe vAlmIkiH .
‘adattAnAmupAdAnaM hiMsA cEvAviDAnataH .
paradAropasevA ca kAyikaM triviDaM smftam ..
pAruzyamanftaYcEva pESunyaYcApi sarvvaSaH .
asambadDapralApaSca vANmayaM syAccaturvviDam ..
paradravyezvaBiDyAnaM manasAnizwacintanam .
vitaTABiniveSaSca triviDaM karmma mAnasam ..
etAni daSa pApAni praSamaM yAntu jAhnavi ! .
snAtasya mama te devi ! jale vizRupadodBave ! ..
vizRupAdArGasamBUte gaNge ! tripaTagAmini ! .
DarmmadravItiviKyAte pApaM me hara jAhnavi ! ..’
[Page2-693-b+ 52]
atra mantratvena praRavapUrvvakARyetAni sAmAnya-
snAnamantrAnte majjanasyAdO pAWyAni . Agantu-
kAnAmante aBiniveSa iti nyAyAt mantrAnte
karmmasannipAta iti nyAyAt mantrAnte karmmA-
dIni sannipAtayet ityApastambIyAcca .. * ..
hiMsApESunyAdiBedamAha kAmaDenO devalaH .
‘kAyakleSaM manoduHKaM vaDaM vA prARinAM punaH .
yaH pravarttayati dbezAt sA hiMseti samAsataH ..
yajYArTaM brAhmaRErvvaDyAH praSastA mfgapakziRaH .
BftyAnAYcEva vfttyarTamagastyo hyAcarat purA ..’
yadyapi paruzavacanamapavAdaH pESunyamanftaM vfTA-
lApo nizWuravacanamiti vANmayAni zaw . parezAM
deSajAtikulavidyASilparUpavfttyAcAraparicCa-
daSarIrakarmmajIvinAM pratyakzadozavacanaM paruzam .
‘yaccAnyat kroDasantApatrAsasaMjananaM vacaH .
paruzaM tacca vijYeyaM yaccAnyacca taTAviDam ..
cakzuzmanniti luptAkzaM caRqAlaM brAhmaReti ca .
praSaMsAnindanaM dvezAt paruzAnna viSizyate ..’ * ..
tezAmeva paruzavacanAnAM parokzamudAharaRamapa-
vAdaH .. * ..
gurunfpatibanDuBrAtfmitrasakASe arTopaGAtArTaM
dozopAKyAnaM pESunyam .. * ..
anftaM dviviDaM asatyamasaMvAdaSceti .. * ..
‘deSarAzwraprasaNgAcca parArTaparikalpanAt .
narmmahAsaprasaNgAcca BAzaRaM vyarTaBAzaRam .. * ..
guhyANgAmeDyasaMjYAnAM vacanaM nizWuraM viduH .
yadanyadbA vaco nIcaM strIpuMsormmiTunASrayam .. * ..
ityevaM zaqvikalpasya duzwavAkyasya BAzaRAt .
iha vAsutra vA krUramanarTaM pratipadyate ..’
praSaMsayA nindanaM praSaMsAnindanam . taTApyatra
caturvviDazaqviDayoraviroDaH . samakzatvAsamakzatva-
BedAnAdareRa pAruzyApavAdayorEkyAt nizWurasya
paruzAntarBAvAcca . asambadDapralApavyarTaBAzaRayoH
paryyAyatvAt nArTAntaram . aBiDyAnamapahara-
RArTamiti SezaH . vitaTe asatyaBUte vastuni
aBiniveSaH punaH punaH saNkalpaH .” iti
tiTyAditattvam .. * .. api ca .
“aTa jyEzWaSukladaSamI daSaharA . taduktaM
hemAdrO brAhme .
“jyEzWe mAsi site pakze daSamI hastasaMyutA .
harate daSa pApAni tasmAddaSaharA smfteti ..
vArAhe'pi .
‘daSamI Suklapakze tu jyEzWe mAsi kuje'hani ..
avatIrRA yataH svargAdDastarkze ca saridvarA ..
harate daSa pApAni tasmAddaSaharA smfteti .. * ..
skAnde tu daSayogA uktAH . yaTA, --
‘jyEzWe mAsi site pakze daSamyAM buDahastayoH .
vyatIpAte garAnande kanyAcandre vfze ravO ..
daSayoge naraH snAtvA sarvvapApEH pramucyate ..’ iti .
atra buDaBOmayoH kalpamedena vyavasTA . iyaYca
yatrEva yogabAhulyaM sEva grAhyA . yogADikye
PalADikyAt .. * ..
[Page2-693-c+ 52]
jyEzWe malamAse sati tatrEva daSaharA kAryyA na
tu SudDe .
‘daSaharAsu notkarzaScaturzvapi yugAdizu .’
iti hemAdrO fzyaSfNgokteH .. * ..
taTA skAnde .
‘yAM kAYcit saritaM prApya dadyAdarGyaM tilodakam .
mucyate daSaBiH pApEH sa mahApAtakopamEH ..’
atra viSezaH kASIKaRqe .
‘jyEzWe mAsi site pakze prApya pratipadaM tiTim .
daSASvameDike snAtvA mucyate sarvvapAtakEH ..
evaM sarvvAsu tiTizu kramasnAyI narottamaH .
ASuklapakzadaSamIM pratijanmAGamutsfjet ..’
taTA .
‘liNgaM daSASvameDeSaM dfzwvA daSaharAtiTO .
daSajanmArjjitEH pApEstyajyate nAtra saMSayaH ..’
taTA BavizyottarakASIKaRqayoH .
‘niSAyAM jAgaraM kftvA samupozya ca BaktitaH .
puzpErganDESca nEvedyEH PalESca daSasaNKyayA ..
taTA dIpESca tAmbUlEH pUjayet SradDayAnvitaH .
snAtvA BaktyA tu jAhnavyAM daSakftvo viDAnataH ..
daSaprasftikfzRAMSca tilAn sarpiSca vE jale .
SaktupiRqAn guqapiRqAn dadyAcca daSasaNKyayA ..
tato gaNgAtawe ramye hemnA rUpyeRa vA taTA .
gaNgAyAH pratimAM kftvA vakzyamARasvarUpiRIm ..
saMsTApya pUjayeddevIM tadalABe mfdApi vA .
aTa tatrApyaSaktaScet liKet pizwena vE Buvi ..
vakzyamARena mantreRa kuryyAt pUjAM viSezataH .
nArAyaRaM maheSaYca brahmARaM BAskaraM taTA ..
BagIraTaYca nfpatiM himavantaM nageSvaram .
ganDapuzpAdiBiH samyak yaTASakti prapUjayet ..
daSaprasTAn tilAn dadyAt daSavipreBya eva ca .
daSaprasTAn yavAn dadyAt daSasaNKyagavIstaTA ..’
prasTAH zoqaSapalAni . palantu . muzwimAtraM pasvaM
smftamiti mahArRave uktam .
‘matsyakacCapamaRqUkamakarAdijalecarAn .
kArayitvA yaTASakti svarRena rajatena vA ..
tadalABe pizwamayAnaByarccya kusumAdiBiH .
gaNgAyAM prakzipedAjyadIpAMScEva pravAhayet ..
puzpAdyEH pUjayed gaNgAM mantreRAnena BaktitaH .
o~ namaH SivAyE nArAyaRyE
daSaharAyE gaNgAyE namo namaH .
iti mantrantu yo martyo dine tasmin divAniSam .
japet paYcasahasrARi daSaDarmmaPalaM laBet ..’ * ..
kASIKaRqe tvanyo mantra uktaH .
‘namaH SivAyE praTamaM nArAyaRyE padaM tataH .
daSaharAyE padamiti gaNgAyE mantra eza vE ..
svAhAntaH praRavAdiSca BavedyiMSAkzaro manuH .
pUjA dAnaM japo homastenEva manunA smftaH ..’ iti
atra gaNgAstotrapAWamapi daSavAraM kuryyAt .
taduktaM Bavizye .
‘tasyAM daSamyAmetacca stotraM gaNgAjale sTitaH .
yaH paWet daSakftvastu daridro vApi vAkzamaH ..
[Page2-694-a+ 52]
so'pi tatPalamApnoti gaNgAM saMpUjya yatnataH .’ iti
stotraYca pratipadAdidaSamIparyyantadinavfdDisaMNKyayA
paWanIyamiti SizwAH .. atra sarvvo'pi vistaraH
stotrAdiSca BawwakftatrisTalIsetoravaDeyaH .
vistaraBItestu na liKyate .. * .. evaM kurvvataH
PalamuktaM kASIKaRqe .
‘evaM kftvA viDAnena vittaSAWyavivarjjitaH .
upavAsI vakzyamARErdaSapApEH pramucyate ..
sarvvAn kAmAnavApnoti pretya brahmaRi lIyate ..’
iti .
asyAM setubanDarAmeSvarasya pratizWAdinatvAt viSe-
zeRa pUjA kAryyA . taduktaM skAnde setumAhAtmye .
‘jyEzWe mAsi site pakze daSamyAM buDahastayoH .
garAnande vyatIpAte kanyAcandre vfze ravO ..
daSayoge setumaDye liNgarUpaDaraM haram .
rAmo vE sTApayAmAsa SivaliNgamanuttamamiti ..”
iti nirRayasinDudvitIyaparicCede saMvatsara-
kftyam .. kiYca .
“adya haste tu nakzatre daSamyAM jyEzWake site .
daSapApaharAyAYca adattAdAnakalmazam ..
virudDAcaraRaM hiMsA paradAropasevanam .
pAruzyAnftapESunyamasambadDaYca BAzaRam ..
paradravyABiDyAnaYca manasAnizwacintanam .
etaddaSAGaGAtAya gaNgAsnAnaM karomyaham ..”
iti gAruqe 215 aDyAyaH .. * ..
aparaYca .
“jyEzWe daSaharAyAntu vizRorizwiM nfpa ! SfRu .
vena vA viDinA kAryyA sezwirvvizRornfpEH sadA ..
pratyabdaM pArTivaH kuryyAt pratimAM kAYcanIM hareH .
anyatejomayIM vApi dAravIM vA SilAmayIm ..
pratizWAM viDivattasyAH kuryyAdbipraH purohitaH .
tAM saMsTApya surAgAre svayaM vA yatnataH kfte ..
vAsudevasya vIjena pUrvvoktaviDinA taTA .
sarvvopacArErBaktyA tu vAsudevaM prapUjayet ..
pUjAnte saMskfte vahnO kuRqamaDye sTito dvijaH .
AjyEH sahasraM juhuyAdAhutInAM hareH kfte ..
saMpUjya vAmudevantu homaM kftvA tato dvijaH .
nfpasyAnumate tAntu pratimAM maRqalaM nayet ..
pratimAyAH kapolO dvO spfzwvA dakziRapARinA .
prARapratizWAM kurvvIta tasyAM devasya vE hareH ..
kftAyAntu pratizWAyAM prARAnAM nfpasattama ! .
vizRoH prARAstAM pratimAmAyAnti niyataM svayam ..
prARezvaTAgatezu syAddevatvaM niyataM Bavet .
akftAyAM pratizwAyAM prARAnAM pratimAsu ca .
yaTA pUrvvaM taTA BAvaH svarRAdInAM na vizRutA ..
anyezAmapi devAnAM pratimAsvapi pArTiva ! .
prARapratizwA karttavyA tasyA devatvasidDaye ..
suvarRastu suvarRaM syAt SilA dAru taTA SilA .
anyaTa SudDarUpaM syAt prARasTAnamfte sadA ..
vAsudevasya vIjena tadbizRorityanena ca .
taTEvANgANgimantrAByAM pratizWAmAcaredDareH ..
taTEva hfdaye'NguzwaM dattvA SaSvacca mantravit .
[Page2-694-b+ 52]
eBirmmantrEH pratizWAntu hfdaye'pi samAcaret ..
asmE prARAH pratizWantu asmE prARAH kzarantu ca .
asmE devatvasaNKyAyE svAheti yajuruccaran ..
aNgamantrEraNgimantrErvvEdikErityanena ca .
prARapratizWAM sarvvatra pratimAsu samAcaret ..
pratimApUjane kuryyAdAtmanyapi ca mantravit .
prARapratizWAM praTamaM pUjABAgaviSudDaye ..
asmit prARapratizWAntu pratimApUjanAdfte .
na kvacittu buDaH kuryyAt kftvA mftyumavApnuyAt ..
vizRorizwimimAM kftvA daSamyAM pArTivottamaH .
tasyAmeva tu pUrRAyAM pratimAM sTApayettataH ..
evaM daSaharAyAntu kftvezwiM pArTivo hareH .
sarvvAn kAmAnavApnoti nirvviGno'pi sa
jAyate ..”
iti kAlikApurARe 89 aDyAyaH ..
<LEND>
