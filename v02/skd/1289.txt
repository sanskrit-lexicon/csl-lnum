<L>1289<pc>1-056-a<k1>antravfdDiH<k2>antravfdDiH
antravfdDiH¦, strI, puM, (antrajanyA vfdDiH, SAka-
pArTivAditvAt samAsaH maDyapadalopaSca .) roga-
viSezaH . tannidAnAdi yaTA, --
“vAtakopiBirAhArEH SItatoyAvagAhanEH .
DAraRe raRaBArADvavizamANgapravarttanEH ..
kzoBaREH kzoBitAnyESca kzudrAntAvayavaM yadA .
pavano dviguRIkftya svaniveSAdaDo nayet ..
kuryyAdvaMkzaRasanDisTo granTyABaM SvayaTuM tadA” .
DAraRaM upasTitasya vegasya . IraRaM anupasTitasya
vegasya preraRaM .
“vizamANgapravarttanaM vakratvenANgamowanaM” .
anyAni kzoBaRAni ca balavadvigrahakaWoraDanurA-
karzaRAdIni . tEH kzoBitaH saMdUzya saYcAlitaH
pavanaH yadA kzudrAntrAvayavaM dviguRIkftya svaniveSA-
daDo nayet . tadA vaMkzaRasanDisTaH san vaMkzaRa-
[Page1-056-b+ 52]
sanDO granTirUpaM SvayaTuM kuryyAt ityarTaH .. * ..
upekzitAyA antravfdDeravasTAmAha .
“upekzamARasya marudvivfdDi-
mADmAnaruk stamBavatIYca kuryyAt .
sa pIqito'ntaH svanavAn prayAti
praDmApayanneti punaSca muktaH ..
upekzamARasya vfdDimityarTaH . marudvfdDiM muzka-
vfdDiM . ADmAnaruk stamBavatIM kuryyAt . tatrA-
DmAnamudare ruk vfdDayormuzkayoH stamBo gAtre tad-
yuktAM kuryyAt ityarTaH . Bojo'pyAha .
“antraM dviguRamAdAya vAto nayati vaMkzaRaM .
vaMkzaRAttadrujA yuktaM PalakozyAM prapadyate” ..
sa muzkavfdDiH . antaH udare praDmApayan Aga-
manamArgamucCUnaM kurvvan eti prayAti .. * .. a-
sADyamAha .
“yaScAntrAvayavaSlizwAnmuzkayorvvAtasaYcayAt .
syAdantravfdDiH so'sADyo vAtavfdDisamAkftiH” ..
sa kIdfk syAdityAkANkzAyAmAha . vAtavfdDi-
samAkftiH .. * .. sAmIpyAdatrEva braDnamAha .
“atyaBizyandigurvvannaSuzkapUtyAmizASanAt .
karoti granTivacCoTaM dozo vaMkzaRasanDizu ..
jvaraSUlANgasAdAQyaM taM braDnamiti nirdiSet” .. * ..
aTa vfdDeScikitsA .
“vfdDAvatyAsanaM mArgamupavAsaM gurURi ca .
vegAGAtaM pfzWayAnaM vyAyAmaM mETunaM tyajet ..
vAtavfdDO pibet snigDaM yaTAprAptaM virecanaM .
sakzIraM vA pibet tElaM mAsameraRqasamBavaM ..
guggulveraRqajaM tElaM gomUtreRa pibennaraH .
vAtavfdDiM jayatyASu cirakAlAnubanDinIM ..
pittagranTikrameREnaM pittavfdDimupAcaret .
jalOkABirharedraktaM vfdDO pittasamudBave ..
candanaM maDukaM padmamuSIraM nIlamutpalaM ..
kzIrapizwapralepena dAhaSoTarujApahaM ..
trikawuH triPalAkvATaM sakzAraM lavaRaM pibet .
virecanamidaM SrezWaM kaPavfdDivinASanaM ..
lepanaM kawutIkzRozRaM svedanaM rUkzameva ca .
parizekopanAhO ca sarvvamuzRamihezyate ..
muhurmuhurjalOkABiH SoRitaM raktaje haret .
pibedvirecanaM vApi SarkarAkzOdrasaMyutaM ..
SItamAlepanaM sarvvaM sarvvaM pittaharaM taTA .
pittavfdDikramaM kuryyAdAme pakve ca raktaje ..
svedomedaH samutTe tu lepayet surasAdinA .
Siro virecanadravyEH suKozRErmUtrasaMyutEH ..
saMsedya mUtrapraBavaM vastrapawwena vezwayet .
sIvanyAH pArSvato'DastAt viDyadvrIhimuKena vE ..
muzkaSoTamagacCantyAmantravfdDO vicakzaRaH” .
vrIhimuKena SastraviSezeRa . agacCantyAM asra-
vatyAM ..
“tElameraRqajaM pItvA balAsidDaM payonvita .
ADmAnaSUlopacitAmantravfdDiM jayennaraH ..
rAsnAyazwyamftEraRqavalAragvaDagokzurEH .
pawolena vfzeRApi viDinA vihitaM mftaM ..
[Page1-056-c+ 52]
ruvutElena saMyuktamantravfdDiM vyapohati” .
rAsnAdikvATaH .. * ..
“ganDarvvahastatElena vfzeRApi yutaM pibet .
viSAlAmUlajaM cURaM vfdDiM hanyAnna saMSayaH” ..
viSAlA indravAruRI .. * ..
“vacAsarzapakalkena pralepaH SoTanASanaH .
SigrutvaksarzapEH pizwEH SoTaSlezmAnilApahaH ..
SudDasUtaM dviDAganDaM mftAnyetAni yojayet .
lohaM raNgaM taTA tAmraM kAMsyaYcATa viSoDitaM .
tAlakaM tutTakaM vApi taTA SaNKaM varAwakaM ..
trikawu triPalA cavyaM viqaNgaM vfdDadArakaM ..
karccUraM mAgaDImUlaM pAWAM sahavuzAM vacAM .
elAvIjaM devakAzWaM taTA lavaRapaYcakaM ..
elAdisamaBAgAni cUrRayedaTa kArayet .
kazAyeRa harItakyA vawikAM waNkasammitAM ..
ekAM tAM vawikAM yastu nigiledvAriRA saha .
aRqavfdDirasADyo'pi tasya naSyati satvaraM” ..
vfdDivADikAvawI .. * .. aTa braDnasya cikitsA .
“BfzwaScEraRqatElena samyak kalko'BayABavaH .
kfzRAsEnDavasaMyukto braDnarogaharaH paraH ..
ajAjIhavuzAkuzWaM gomedavadarAnvitaM .
kAYjikena tu saMpizwaM tallepo braDnajit paraH” ..
gomedaM patraM . taTA ca nirGaRwO DanvantariH .
“patraM halAhvayaM rAmaM gomedaM vasanAhvayaM” .
itivfdDibraDnaDikAraH . iti BAvaprakASaH ..
<LEND>
