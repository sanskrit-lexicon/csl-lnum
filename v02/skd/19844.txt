<L>19844<pc>3-006-c<k1>paYcakozAH<k2>paYcakozAH
paYcakozAH¦, puM, (paYca ca te kozASceti .) kozA
ivAtmAcCAdakatvena kozAH . te ca paYcaviDAH .
yaTA . annavikAratvAt sTUlaSarIraM annamaya-
kozaH 1 .. paYcakarmmendriyasahitaprARapaYcakaM prARa-
mayakozaH 2 .. paYcajYAnendriyasahitaM manaH mano-
mayakozaH 3 .. paYcajYAnendriyasahitA budDiH
vijYAnamayakozaH 4 .. ahaNkArAtmako'vidyA-
tmako vA AnandamayakozaH 5 .. iti Siva-
gItAmatam .. * .. api ca .
“pitfBuktAnnajAdvIryyAjjAto'nnenEva vadDate .
dehaH so'nnamayo nAtmA prAk cordDvaM tadaBAvataH ..”
ityannamayakozaH 1 ..
“pUrRo dehe valaM yacCannakzARAM yaH pravarttakaH .
vAyuH prARamayo nAsAvAtmA cEtanyavarjjanAt ..”
iti prARamayakozaH 2 ..
“ahantAM mamatAM dehe gfhAdO ca karoti yaH .
kAmAdyavasTayA BrAnto nAsAvAtmA manomayaH ..”
iti manomayakozaH 3 ..
“lInA suptO vapurboDe vyApnuyAdAnaKAgragA .
cicCAyopetaDIrnAtmA vijYAnamayaSabdaBAk ..”
iti vijYAnamayakozaH 4 ..
“kAcidantarmuKAvfttirAnandaprativimbaBAk .
puRyaBoge BogaSAntO nidrArUpeRa lIyate ..
kAdAcitkatvato nAtmA syAdAnandamayo'pyayam ..”
ityAnandamayakozaH 5 .. iti paYcadaSI ..
<LEND>
