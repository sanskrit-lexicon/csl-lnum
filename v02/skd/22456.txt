<L>22456<pc>3-235-c<k1>pozyaputtraH<k2>pozyaputtraH
pozyaputtraH¦, puM, (pozyaH puttraH . pozyatvenEva puttratvaM
prApta ityarTaH .) pAlanAdinA sutatvaprAptaH
yaTA, brahmavEvartte gaRapatiKaRqe 14 aDyAye .
“aDunA kfttikAnAYca zaRRAM tatpozyaputtrakaH .
tannAma cakrustAH premRA kArttikaSceti kOtu-
kAt ..”
[Page3-236-a+ 52]
aTa tasya vyavasTA .
“tatrAha manuH .
‘aputtreRa sutaH kAryyo yAdfk tAdfk prayatnataH .
piRqodakakriyAhetornAmasaMkIrttanAya ca ..’
atriSca .
‘aputreREva karttavyaH puttrapratiniDiH sadA .
piRqodakakriyAhetoryasmAttasmAt prayatnataH ..’
SOnakaH .
‘aputtro mftaputtro vA puttrArTaM samupozya ca ..’
iti . tena puttrotpattyA .
‘jyezWena jAtamAtreRa puttrI Bavati mAnavaH .
pitFRAmanfRaScEva sa tasmAllabDumarhati ..’
iti manuvacanAvagata fRaparihAre'pi tatputtra-
maraRe piRqodakAdyarTaM punaH puttrakaraRamAvaSyakam .
atra puttrapadaM pOttraprapOttrayorapyupalakzaRam . tayo-
rapi piRqadAtftvavaMSakaratvAviSezAt . anyaTA
satyapi pOttre mftaputtrasya nirnimittaputtrapari-
grahApattirataH puttrapOttraprapOttrarahitasyEva puttrI-
karaRamavagamyate .. * .. striyA BartturanujYayA
tadaDikAraH . yaTAha vaSizWaH . ‘na strI puttraM
dadyAt pratigfhRIyAdvA anyatrAnujYAnAdBarttuH .’
iti .. * .. pratiniDiriti sa ca kzetrajAdi-
rekAdaSaviDaH . yaTAha manuH .
‘kzetrajAdIn sutAnetAnekAdaSa yaToditAn .
puttrapratiniDInAhuH kriyAlopAnmanIziRaH ..’
bfhaspatiH .
‘puttrAstrayodaSa proktA manunA ye'nupUrvvaSaH .
santAnakAraRaM tezAmOrasaH puttrikA taTA ..
AjyaM vinA yaTA tElaM sadBiH pratiniDIkftam .
taTEkAdaSa puttrAstu puttrikOrasayorvvinA ..’
tatrApi kalO na sarvvezAmaByanujYAnam .
‘anekaDA kftAH puttrA fziBiryEH purAtanEH .
na SakyAste'DunA karttuM SaktihInatayA narEH ..’
iti vacanAt ..
‘dattOrasetarezAntu puttratvena parignahaH .’
ityAdyaBiDAya .
‘imAn DarmmAn kaliyuge varjjyAnAhurmmanIziRaH .’
iti dattaketarapratiniDinizeDAt .. * .. ato
dattakaviDirvivicyate . tatra SOnakaH .
‘brAhmaRanAM sapiRqezu karttavyaH puttrasaMgrahaH .
tadaBAve'sapiRqe vA anyatra tu na kArayet ..’
sapiRqezviti sAmAnyaSravaRAt samAnAsamAna-
gotrezvityarTaH . taTA ca sapiRqABAve'sapiRqaH
sagotrastadaBAve Binnagotro'pi grAhya ityAha
SAkalaH .
‘sapiRqApatyakaYcEva sagotrajamaTApi vA .
aputtrako dvijo yasmAt puttratve parikalpayet ..
samAnagotrajABAve pAlayedanyagotrajam .
dOhitraM BAgineyaYca mAtfzvasfsutaM vinA ..’ iti
anyatra tu na kArayediti brAhmaRAtirikta-
kzattriyAdirasamAnajAtIyo dattako vyAvarttyate .
yadAha manuH .
[Page3-236-b+ 52]
‘mAtA pitA vA dadyAtAM yamadBiH puttramApadi .
sadfSaM prItisaMyuktaM sa jYeyo dattrimaH sutaH ..’
Apadi puttrapratigrahIturaputtratve sadfSaM sajA-
tIyaM . vyaktamAha vfdDayAjYavalkyaH .
‘sajAtIyaH suto grAhyaH piRqadAtA sa fkTa-
BAk .
tadaBAve vijAtIyo vaMSamAtrakaraH smftaH ..’
grAsAcCAdanamAtrantu sa laBeta tadfkTina iti .
dOhitraM BAgineyaYceti dOhitraBAgineyanizeDaH
SUdrAtiriktavizayaH . taTA ca SOnakaH .
‘kzattriyARAM svajAtO ca gurugotrasame'pi vA .
vESyAnAM vESyajAtezu SUdrARAM SUdrajAtizu ..
sarvvezAmeva varRAnAM jAtizveva na cAnyataH .
dOhitro BAgineyaSca SUdrEstu kriyate sutaH ..
brAhmaRAditraye nAsti BAgineyaH sutaH kvacit ..’
jAtizveva na cAnyata iti niyamaH sajAtIya-
samBave vijAtIyanizeDArTaH . anyaTA prAgukta-
kAtyAyanaviroDaH syAt .. * .. tatrApi sanni-
hitasapiRqezu sati BrAtfputtre sa eva puttrIkAryya
ityAha manuH .
‘sarvvezAmekajAtAnAmekaScet puttravAn Bavet .
sarvve te tena puttreRa puttriRo manurabravIt ..’
bfhaspatiH .
“yadyekajAtA bahavo BrAtaraSca sahodarAH .
ekasyApi sute jAte sarvve te puttriRaH smftAH ..”
iti . atra vacanadvaye'pi BrAtfsute ca puttra-
pratiniDitayA kaTaYcit samBavatyanyo na prati
niDiH kAryya ityavagamyate .. * .. BarttfvaMSamantareRa
cAsyA vaMSAntarAsamBavena tasyEva svavaMSakaratva-
Ycet yataH samastasyApi puttraprayojanasya samBavena
sati sapatnIputtre na dattakAdyupAdAnam .. * ..
kena puttro deya ityAha SOnakaH .
‘nEkaputtreRa karttavyaM puttradAnaM kadAcana .
bahuputtreRa karttavyaM puttradAnaM prayatnataH ..’
dviputtrasyApi puttradAne aparaputtranASe vaMSa-
vicCedamASaNkyAha bahuputtreReti . striyAstu
jIvati Barttari tadanumate prozite mfte vA tada-
nujYAM vinApi . yaTA vaSizWaH . ‘na strI puttraM
dadyAt pratigfhRIyAdvA anyatrAnujYAnAdBarttuH .’
iti . anumatiScApratizeDe'pi Bavati . aprati-
zidDaM paramanumataM BavatItinyAyAt .. * .. nira-
pekzadAnamAha yAjYavalkyaH .
‘dadyAnmAtA pitA vA yaM sa puttro dattako Bavet ..’
taTA ‘mAtApitfByAmutsfzwastayoranyatareRa veti ..’
aTa puttraparigrahaviDimAha SOnakaH .
‘SOnako'haM pravakzyAmi puttrasaMgrahamuttamam .
aputtro mftaputtro vA puttrArTaM samupozya ca ..’
upozya grahaRAt pUrvvadine kftopavAsaH . vfdDa-
gotamaH .
‘vAsasI kuRqale dattvA uzRIzaM cANgulIyakam .
AcAryyaM DarmmasaMyuktaM vEzRavaM vedapAragam ..
maDuparkeRa saMpUjya rAjAnaYca dbijAn SucIn ..’
[Page3-236-c+ 52]
rAjYo viprakfzwatve grAmasvAminam . ‘banDUnAhUya
sarvvAMstu grAmasvAminameva ca . itismaraRAt .
dvijAniti bahutvaM tritvaparyyavasitaM kapiYjala-
nyAyAt .
‘varhiH kuSamayaYcEva pAlASaYceDmameva ca .
etAnAhftya banDUMSca jYAtInAhUya yatnataH ..
banDUnannena samBojya brAhmaRAMSca viSezataH .
agnyADAnAdikaM tatra kftvAjyotpavanAntakam ..
dAtuH samakzaM gatvA ca puttraM dehIti yAcayet .
dAne samarTo dAtAsmE yo yajYeneti paYcaBiH ..’
dadyAditi SezaH . banDUn AtmamAtfpitfbanDUn .
jYAtIn sapiRqAn . taTA .
‘devasyatvetimantreRa hastAByAM parigfhya ca .
aNgAdaNgetyfcaM japtvA AGrAya SiSumUrdDani .
vastrAdiBiralaNkftya puttracCAyAvahaM sutam ..’
puttracCAyA puttrasAdfSyaM niyogAdinA svayamut-
pAdanayogyavamiti yAvat . taTA .
‘nftyagItESca vAdyESca svastiSabdESca saMyutam .
gfhamaDye tamADAya caruM kftvA viDAnataH ..
yastvAhftetyfcA cEva tuByamagne tyfcEkayA ..
somo dadadityetABiH pratyacaM paYcaBistaTeti .’
vfdDagOtamaH .
‘pAyasaM tatra sAjyaYca SatasaMKyaYca homayet .
prajApate na tvadetAnityuddiSya prajApatim ..’
iti ..
vaSizWaH . ‘puttraM pratigfhIzyan banDUnAhUya rAjani
nivedya niveSanasya maDye vyAhftiBirhutvA adUra-
bAnDavaM banDusannikfzwameva gfhRIyAt . sandehe
cotpanne dUrabAnDavaM SUdramiva sTApayet . vijYA-
yate hyekena bahUM strAyata iti .’ niveSanaM gfham .
sandeha iti dUrAvasTitabAnDavasyAtyantadeSa-
BAzAviprakarzAdinA kulaSIlAdisandeho Bava-
tyeva taTAtve nirRayaparyyantaM na vyavaharet tatra
heturekeneti . banDUn pitrAdIn . etadanyatara-
viDirAvaSyakaH .. * .. tataSca SOnakaH .
‘dakziRAM gurave dadyAdyaTASakti dvijottamaH .
nfpo rAjyArdDamevATa vESyo vittaSatatrayam .
SUdraH sarvvasvamevApi aSaktaScedyaTAbalam ..’
rAjyArdDamardDarAjyotpannamekavarzIyadravyam . prada-
dyAdardDarAjyotTamekavarzAhftaM Danamiti vfdDagOtama-
smaraRAt . uttamamaDyamADamaBedena vittAnAM
suvarRarajatatAmrARAmiti jYeyam .
‘SatatrayaM nARakAnAM sOvarRamaTa rAjatam .
pradadyAttAmramaTavA uttamAdivyavasTayA ..’
iti vfdDagOtamasmaraRAt ..
sarvvasvamekavarzaBftilabDamiti yAvat .. * ..
tEttirIyARAntu viDiviSezamAha bODAyanaH .
aTa puttraparigrahaviDiM vyAKyAsyAmaH . prati-
grahIzyannupakalpayate dve vAsasI dve kuRqale aNgu-
lIyakamAcAryyaYca vedapAragaM kuSamayaM varhiH-
parRamayamiDmamityaTa banDUnAhUya niveSanasya maDye
rAjani nivedya parizadi vAgAramaDye brAhmaRaM
[Page3-237-a+ 52]
vAgAlamBena upaveSya puRyAhasvastifdDimiti
vAcayitvA yaddevayajanolleKapraBfti ApraRI-
tAByaH kftvA dAtuH samakzaM gatvA me puttraM dehIti
Bekzet dadAnItItara Aha taM parigfhRIta
DarmmAya tvA parigfhRAmi santatyE tvA parigfhRA-
mItyaTEnaM vastrakuRqalAdiBiralaNkftya pariDAna-
praBftyagnimuKaM kftvA paktvA juhoti yastvA hfdA
kIriRA manyamAna iti puro'nuvAkyamanudya
yasyEvaM sukfte jAtaveda iti yAjyayA juhoti
aTa vyAhftiBirhutvA svizwikftpraBfti sidDa-
mADenuvarapradAnAt dakziRAM dadAtyete ca vAsasI
ete kuRqale etaccANgurIyakamevaM tvOrasa utpa-
dyate turIyaBAge samBavatIti Ahasma bODAyana
iti .. * .. evamuktaviDyaBAve parigfhItasya
tu vivAhocitaDanamAtraBAgitvaM na tvaMSaBAgi-
tvamityagre vakzyate . taTA ca manuH .
‘gotrafkTe janayiturna hareddattrimaH sutaH .
gotrafkTAnugaH piRqo vyapEti dadataH svaDeti ..’
etena dAtfDane dAnAdeva puttratvanivfttidvArA
dattrimasya svatvanivfttirddAtfgotranivfttiSca Bava-
tItyucyate . taTA ca gotrAdinivfttereva darSanAt
saMskuryyAt svasutAn piteti smaraRAt grahaRA-
nantarasamBAvyamAnA eva dattakasya saMskArAH
pratigrahItrA kAryyA na punarjanakena kftapUrvvA
api nivarttanIyAH .. * .. yadi ca tatpUrvva-
BAvino'pi saMskArA janakena na kftAstadA
bIjagarBadozanASAvaSyakatvena kramAnuroDena ca
pratigrahItrEva te samADeyAH .. * .. evamupa-
nayanamAtrakaraRe'pi pratigrahIturdattakaputtrasidDiH .
‘anyaSAKodBavo dattaH puttraScEvopanAyitaH .
svagotreRa svaSAKoktaviDinA sa svaSAKaBAk ..’
iti vaSizWasmaraRAt ..
etaccAzwamAbdarUpatanmuKyakAlAByantaravartti-
parigrahe boDyam . anyaTA muKyakAle aDikAra-
yogyatvABAve gORakAle anaDikArAnna tatsidDi-
riti .. * .. atra ca janakapratigrahItroruBayo-
rapi puttrABisanDAne sati dattakasya dvyAmuzyA-
yaRatvenoBayagotraBAgitvaM viSezato vakzyate .
‘cUqAdyA yadi saMskArA nijagotreRa vE kftAH .
dattAdyAstanayAste syuranyaTA dAsa ucyate ..’
evaYca cUqAdyA ityatadguRasaMvijYAnabahu-
brIhiRA dvijAtInAmupanayanalABaH SUdrasya
vivAhalABaH .. * .. taTA pEWInasiH . aTa
dattakakrItakftrimaputtrikAputtrAH paraparigraheRA-
rzeRa ye'tra jAtAste'saNgatakulInA dvyAmuzyA-
yaRA BavantIti . ArzeRa fzyuktena pari-
graheRa . janakagrahItroH svIkAreRa dvyAsuzyA-
yaRA BavantItyarTaH .. * .. aTa tatkarttfka-
SrAdDanirRayaH . tatra pituH sapiRqIkaraRAnta-
zoqaSaSrAdDe dattakasya pUrvvagfhItatve'pi satyO-
rase nADikAraH . Orase punarutpanne tezu jyEzWaM
na vidyate . iti devalena jyezWatvapratizeDAt .
[Page3-237-b+ 52]
‘piRqado'SaharaScEzAM pUrvvABAve paraH paraH .’
iti yAjYavalkyavacanAcca . anyatra sarvvatrOrasa-
vat . kzayAhe tu viSezo yaTA jAtUkarRaH .
‘OrasakzetrajO puttrO viDinA pArvvaRena tu .
pratyabdamitare kuryyurekoddizwaM sutA daSa ..’
itare dattakAdayaH .. * .. aTa dattakASOcAdi-
nirRayaH . tatra SudDadattakasya tu janakakule para-
sparamaSOcaM nAstyeva gotranivfttyASOcanivftte-
rarTasidDavvAt . dvyAmuzyAyaRasya tu uBayatrEvA-
SOcamiti . brahmapurARe .
‘dattakaSca svayaM dattaH kftrimaH krIta eva ca .
apavidDASca ye puttrA BaraRIyAH sadEva te ..
BinnagotrAH pfTakpiRqAH pfTagvaMSakarAH
smftAH .
janane maraRe cEva tryahASOcasya BAginaH ..’
parASaraH .
‘BinnagotraH sagotro vA nItaH saMskftya cecCayA .
janane maraRe tasya tryahASOcaM viDIyate ..’
taTA .
‘OrasaM varjayitvA ca sarvvavarRezu sarvvadA .
kzetrajAdizu puttrezu jAtezu ca mftezu ca .
aSOcantu trirAtraM syAt samAnamiti niScayaH ..’
aTa dattakaviBAgaH . manuH .
‘puttrAn dvAdaSa yAnAha nfRAM svAyamBuvo manuH .
tezAM zaqbanDudAyAdAH zaqadAyAdabAnDavAH ..
OrasaH kzetrajaScEva dattaH kftrima eva ca .
gUQotpanno'pabidDaSca dAyAdA bAnDavAstu zaw ..
kAnInaSca sahoQaSca krItaH pOnarBavastaTA .
svayaM dattaSca SOdraSca zaqadAyAdabAnDavAH ..’
bODAyanaH .
‘OrasaM puttrikAputtraM kzetrajaM dattakftrimO .
gUQaYcEvApavidDaYca rikTaBAjaH pracakzate ..
kAnInaYca sahoQaYca krItaM pOnarBavantaTA .
svayaM dattaM nizAdaYca gotraBAjaH pracakzate ..’
Orasa puttrikAputtra-kzetraja-kAnIna-gUQotpannA-
pavidDa-sahoQa-pOnarBava-dattaka-svayamupAgata-
kftaka-krItAnaBiDAya devalaH .
‘ete dvAdaSa puttrAstu santatyarTamudAhftAH .
AtmajAH parajAScEva labDA yAdfcCikAstaTA ..
tezAM zaqbanDudAyAdAH pUrvve'nye pitureva zaw .
viSezaM vApi puttrARAmAnupUrvvI viSizyate ..
sarvve hyanOrasasyEte puttrA dAyaharAH smftAH .
Orase punarutpanne tezu jyEzWaM na vidyate ..
tezAM savarRA ye puttrAste tftIyAMSaBAginaH .
hInAstamupajIveyurgrAsAcCAdanasamBftAH ..’ * ..
vaSizWaH . tasmiMScet pratigfhIte Orasa ut-
padyate sa caturTaBAgaBAgI yadi nAByudayikezu
praTuktaM syAt . sa pratigfhItaputtraH AByudayi-
kezu yajYAdizu yadi Orasena prayuktaM na syAt
praBUtaM Danamiti SezaH . ataSca dattakagrahaRA-
nantaramOrasotpattO tadOrasacaturTAMSaviDirvaSi-
zWokto dattakavizayo jYeyaH . taTA devalakAtyA-
[Page3-237-c+ 52]
yanavacane tftIyAMSagrahaRaviDirityutkfzwaguRa-
dattakavizayo vAcyaH .
‘upapanno guREH sarvvEH puttro yasya hi dattrimaH .
sa haretEva tadfkaTaM samprApto'pyanyagotrataH ..’
iti manuvacanEkavAkyatvAt . guRErjAtividyA-
cArEH . taTA kenApi muninA dattakasya banDu-
dAyAdatvamanyena cAdAyAdatvamuktaM tat guRavada-
guRavadBedena samADeyaM evaM dattakasya DanagrahaRAdO
muniBedena pUrvvAparoktivEzamyaM guRAguRaviveke-
nApAstaM etenOrasasya BrAtrAdiDane yenEva BrAtf-
tvAdinA sambanDena aDikAritvaM tAdfSenEva
sambanDena tAdfSadattakasyApi yaTAsamBavamuci-
tAMSaBAgitvamavaGeyam . evaM DaninaH puttrAntara-
sattve mftapitfkadattakapOttrasyApi dattako-
citAMSaBAgitvam . tadasattve sarvvaharatvamapIti .
na ca pOttrasya svapitfyogyAMSaBAgitvaM niyamAt
dattakagrahItuH pitAmahOrasasattve tAdfSapitfvya-
tulyasyEvAMSasya tadyogyatvAt dattakapOttraH
pitfvyatulyamevAMSaM laBatAmiti vAcyam . puttra-
kasya dattakatve caturTAMSaH pOttrasya tu taTAtve
samAnAMSa iti vEzamyAt . tataSca svasamAna-
rUpasya pituryAdfSAMSaH SAstrasidDastasyEva
svapitfyogyAMSateti yaToktameva sADu . evaM
rItiH prapOttre'pyanusmarttavyeti .. * ..
‘OrasaH kzetrajaScEva dattaH kftrima eva ca .
gUqotpanno'pavidDaSca BAgArhAstanayA ime ..
kAnInaSca sahoQaSca krItaH pOnarBavastaTA .
svayaMdattaSca dAsaSca zaqime puttrapAMsanAH ..
aBAve pUrvvapUrvvezAM parAn samaBizecayet .
pOnarBavaM svayaMdattaM dAsaM rAjye na yojayet ..’
taTA .
‘na kzetrajAdIMstanayAn rAjA rAjye'Bizecayet .
pitFRAM SoDayennityamOrase tanaye sati ..’ iti .
etAvatA prabanDenABihito yo'yaM kzetrajadatta-
kAdInAmOrasena saha viBAgaprakAraH sa tu
SUdrasya na samBavati tasya tu .
‘dAsyAM vA dAsadAsyAM vA yaH SUdrasya suto
Bavet .
so'nujYAto haredaMSamiti Darmmo vyavasTitaH ..’
iti manuvacanena jAto'pi dAsyAM SUdreRa
kAmato'Saharo Bavet .
‘mfte pitari kuryyustaM BrAtarastvardDaBAginam .
aBrAtfko haret sarvvaM duhitaRAM sutAdfte ..’
iti yAjYavalkyena ca dAsIputtrasyApyOrasena
samAMSABiDAnena pituranantaraM BrAtfrahitasya
tasyEva dOhitreRa saha viBAgadarSanena ca daRqA-
pUpAyitaM sati pitari kzetrajadattakAdInA-
mOrasena samAMSo'sati tu tadardDAMSaH anyaSA yatra
ca kzatrajadattakAdInAmOrasacaturTAMSitvaM tatra
tadapekzayA atyantaviprakfzwADikArasya dAsI-
puttrasyOrasasamAMSitvamiti mahadvEzamyaM syAt
evaM satsu kzetrajAdizu samnoSca patnIkanyayo-
[Page3-238-a+ 52]
rdOhitrADikAre kxptADikAraviDivADApatti-
stena dOhitraparyyantADikAriSfNKalAyAM tadeka-
tame satyapi na dAsIputtrasya sarvvaharatvaM kintu
tatsamAMSaH . ataeva .
‘dattaputtre yaTA jAte kadAcittvOraso Bavet .
piturvittasya sarvvasya BavetAM samaBAginO ..’
ityapi vacanaM SUdravizaya eva yojanIyam .. * ..
aTAnDapaNgupraBftiputtrARAM DanAnaDikAritayA
tadOrasakzetrajayoreva pitAmahaDanaBAgitvaSruterna
tadgfhItadattakaputtrAdeH pitAmahaDanADikAraH
kintu BaraRamAtraM anDAdiBAryyARAM BaraRaviDA-
nena tadBaraRasya daRqApUpAyitatvAt . taTA anDa-
paNgvAdInanaDikAriputtrAnaBiDAyAha .
‘OrasakzetrajAstvezAM nirddozA BAgahAriRaH .
aputtrayozitaScEzAM BarttavyAH sADuvfttayaH ..
sutAScEzAM praBarttavyA yAvanna BarttfsAt kftAH ..’
evaM dattakagrahaRAnantarotpannOrasena saha datta-
kasya viBAgadarSanAt satyOrase gfhItasya tu
nAMSaBAgitvamiti . taTA viDAnaM vinA pari-
gfhItasyApi nAMSaBAgitvamityAha .
‘tasmin jAte sute datte na kfte ca viDAnake .
tatsutastasya vittasya yaH svAmI pituraYjasA ..’
manuH .
‘aviDAya viDAnaM yaH parigfhRAti puttrakam .
vivAhaviDiBAjaM taM na kuryyAdDanaBAjanam ..’
iti .
anyajAtIyadattakasyApi nAMSaBAgitvamityAha
‘yadi syAdanyajAtIyo gfhIto'pi sutaH kvacit .
aMSaBAjaM na taM kuryyAt SOnakasya mataM hi tat ..’
ityuktaprAyamityAstAM vistAraH ..” iti dattaka-
candrikA ..
<LEND>
