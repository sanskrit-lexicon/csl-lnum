<L>15278<pc>2-643-c<k1>tftIyA<k2>tftIyA
tftIyA¦, strI, (trayARAM pUraRI . tri + “treH
samprasAraRaYca .” 5 . 2 . 55 . iti tIyaH
samprasAraRaYca . tatazwAp .) tiTiviSezaH .
sA candramaRqalasya tftIyakalAkriyArUpA tat-
kriyopalakzitaH kAlo vA . iti tiTyAdi-
tattvam ..
asyAM jAtasya PalaM yaTA, --
“sakalaguRagaBIro BUmipAlAnurAgI
pavanagaravigAhI sarvvalokopakArI .
paravizayanivAsI kOtukI satyavAdI
Bavati niKilavidyo yastftIyAprasUtaH ..”
iti kozWIpradIpaH ..
vA vESAKasya SuklA akzayatftIyAM . yaTA,
smftiH .
“vESAKe mAsi rAjendra ! Suklapace tftIyikA .
akzayA sA tiTiH proktA kfttikArohiRI-
yutA ..
tasyA dAnAdikaM puRyaM akzayaM samudAhftam ..”
Bavizye .
yA SuklA kuruSArddUla ! vESAKe mAsi vE tiTiH .
tftIyA sAkzayA loke gIrvvAREraBivanditA ..
yo'syAM dadAti karakAn vArivAjasamanvitAn .
sa yAti puruzo vIra ! lokAn vE hemamAlinaH ..
karakAn kumBAn . vAjamannam . hemamAlinaH
sUryyasya .. brahmapurARe .
“yaH paSyati tftIyAyAM kfzRaM candanacarccitam .
[Page2-644-a+ 52]
vESAKasya site pakze sa yAtyacyutamandiram ..”
skandapurARam .
“vESAKasya site pakze tftIyAkzayasaMjYitA .
tatra mAM lepayedganDalepanEratiSoBanEH ..” * ..
brahmapurARam .
“vESAKaSuklapakze tu tftIyAyAM janArddanaH .
yavAnutpAdayAmAsa yugaYcArabDavAn kftam ..
brahmalokAttripaTagAM pfTivyAmavatArayat .
tasyAM kAryyo yavErhomo yavErvvizRuM samarccayet ..
yavAn dadyAt dvijAtiByaH prayataH prASayed-
yavAn .
pUjayet SaNkaraM gaNgAM kElAsaYca himAlayam ..
BagIraTaYca nfpatiM sAgarARAM suKAvaham .
snAnaM dAnaM tapaH SrAdDaM japahomAdikaYca yat ..
SradDayA kriyate tatra tadAnantyAya kalpyate ..
atrAnantyaPalaSruteH pUrvvavacane nakzatrayogaH PalA-
tiSayArTaH .” iti tiTyAditattvam .. * ..
pAdme SrIvarAhaDaraRIsaMvAde .
“tretAyugaM tftIyAyAM SuklAyAM mAsi mADave .
pravfttaYca trayIDarmmAH pravfttAste pravarttitAH ..
akzayA socyate loke tftIyA harivallaBA .
snAne dAne'rccane SrAdDe jape pUrvvajatarpaRe ..
ye'rccayanti yavErvvizRuM SrAdDaM kurvvanti yatnataH .
tasyAM dadati dAnAni DanyAste vEzRavA narAH ..”
iti SrIhariBaktivilAse 14 . 134 ..
<LEND>
