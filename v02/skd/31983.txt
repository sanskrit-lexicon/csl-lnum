<L>31983<pc>4-336-c<k1>vAmanaH<k2>vAmanaH
vAmanaH¦, puM, (vAmayati vamati vA madamiti .
vama + Ric + lyuH .) dakziRadiggajaH . (yaTA,
BAgavate . 5 . 20 . 39 .
“taduparizwAccatasfzvASAsvAtmayoninAKila-
jagadguruRA viniveSitA ye dviradapatayaH
fzaBaH puzkaracUqo vAmano'parAjita iti
sakalalokasTitihetavaH ..”) hrasvaH . itya-
maraH . 2 . 6 . 46 .. (yaTA, raGO . 19 . 51 .
“vyomapaScimakalAsTitendu vA
paNkaSezamiva Darmmapalvalam .
rAjYi ! tatkulamaBUt kzayAture
vAmanArcciriva dIpaBAjanam ..”
yaTAca tatrEva . 1 . 3 .
“prAMSulaBye Pale loBAdudvAhuriva vAmanaH ..”
aNkoWavfkzaH . hariH . iti medinI . ne, 129 ..
(yaTA, mahABArate . 13 . 149 . 30 .
“upendro vAmanaH prAMSuramoGaH SucirurjitaH ..”
SivaH . yaTA, mahABArate . 13 . 17 . 70 .
“vAmadevaSca vAmaSca prAgdakziRaSca vAmanaH ..”
aSvaBedaH . yaTA, aSvavEdyake . 3 . 153 .
“ekenANgena hInena Binnena ca viSezataH .
yamajaM vAjinaM vindyAdvAmanaM vAmanAkftim ..”
danoH puttraBedaH . yaTA, harivaMSe . 3 . 82 .
“ayomuKaH SambaraSca kapilo vAmanastaTA ..”
BujaNgaBedaH . yaTA, mahABArate . 1 . 35 . 6 .
“kAliyo maRinAgaSca nAgaScApUraRastaTA .
nAgastaTA piYjaraka elApatro'Ta vAmanaH ..”
garuqavaMSIyaH pakziviSezaH . yaTA, mahABArate .
5 . 101 . 10 .
“paNkajidvajranizkumBo vEnateyo'Ta vAmanaH .
vAtavego diSAcakzurnimizo'nimizastaTA ..”
hiraRyagarBasya sutaBedaH . yaTA, harivaMSe
253 . 6 .
“gArgaH pfTustaTEvAgryo jAnyo vAmana eva ca ..”
[Page4-337-a+ 52]
krOYcadvIpasTaparvvataviSezaH . yaTA, mahABArate .
6 . 12 . 17 -- 18 .
“kOYcadvIpe mahArAja ! krOYco nAma mahA-
giriH .
krOYcAtparo vAmanako vAmanAdanDakArakaH ..
anDakArAtparo rAjan ! mEnAkaH parvvatottamaH .
mEnAkAtparato rAjan ! govindo giri-
ruttamaH ..”
tIrTaBedaH . yaTA, mahABArate . 3 . 84 . 122 .
“tatastu vAmanaM gatvA sarvvapApapramocanam ..”
mahApurARAnyatamaH . yaTA, devIBAgavate . 1 .
3 . 7 .
“ayutaM vAmanAKyaYca vAyavyaM zaw SatAnica .
caturvviMSatisaMKyAtaH sahasrARi tu SOnaka ! ..”)
vizRoH paYcamAvatAraH . tasya prAdurBAvo yaTA .
SrIsadASiva uvAca .
“prahnAdasya suto yajYe virocana itIritaH .
tasya puttro mahAbAhurbalirvESvAnarapraBaH ..
sa tu DarmmavidAM SrezWaH satyaSaMsI jitendriyaH .
hareH priyatamo Bakto nityaM DarmmarataH SuciH ..
sa jitvA sakalAn devAn sendrAMSca samarudga-
RAn .
trilokAn svavaSe sTApya rAjyaM cakre mahAbalaH ..
indrAditridaSAstasya kiNkarAH samupasTitAH .
BrazwarAjyaM surapatiM dfzwvA tasya pitArdditaH ..
kaSyapo BAryyayA sArdDaM tapastepe hariM prati .
adityA saha DarmmAtmA payovratasamanvitaH ..
arccayAmAsa deveSaM padmanABaM janArddanam .
tato varzasahasrARi tena saMpUjito hariH ..
taTEvAviraBUttasya devyA saha sanAtanaH .
taM dfzwvA jagatAmISaM harzanirBaracetasA ..
patnyA saha namaskftya tuzwAva ca dbijottamaH ..
kaSyapa uvAca .
namo namaste lakzmISa ! sarvvajYa jagadISvara .
sarvvAtman sarvvadeveSa ! sfzwisaMhArakAraka ..
ityAdistutiBiH samyak stUyamAno maharziRA .
prAha gamBIrayA vAcA parituzwo janArddanaH ..
santuzwo'smi dvijaSrezWa ! tvayA BaktyA samarccitaH .
varaM vfRIzva BadraM te karomi tava vAYCitam ..
tataH prAha hfzIkeSaM BAryyayA saha kaSyapaH .
puttratvaM mama deveSa saMprApya tridaSAM hitam ..
kuruzva balinA deva trElokyaM nirjjitaM balAt .
indrasyAvarajo BUtvA upendra iti nAmataH ..
yena kenAtmamArgeRa baliM nirjjitya mAyayA .
trElokyaM mama puttrAya dehi SakrAya SASvatam ..
ityuktastena vipreRa taTetyAha janArddanaH .
saMstUyamAnastridaSEstatrEvAntaraDIyata ..
etasminnantare kAle kaSyapasya mahAtmanaH .
adityA garBamApede BagavAn BUtaBAvanaH ..”
iti pAdmottaraKaRqe 48 aDyAyaH ..
SrISiva uvAca .
“aTa varzasahasrAnte sarvvalokamaheSvaram .
[Page4-337-b+ 52]
aditirjanayAmAsa vAmanaM vizRumacyutam ..
SrIvatsakOstuBoraskaM pUrRendusadfSadyutim .
sundaraM puRqarIkAkzaM atiKarvvataraM harim ..
vawuveSaDaraM devaM sarvvavedAntagocaram .
meKalAjinadaRqAdicihnenANkitamISvaram ..
taM dfzwvA devatAH sarvve SatakratupurogamAH .
stutva maharziBiH sArdDaM namaScakrurmmahOjasaH ..
tataH prasanno BagavAn provAca surasattamAn .
kiM karttavyaM mayA vAdya tadbravIta surottamAH ..
tataH prahfzwAstridaSAstamUcuH parameSvaram .
asmin kAle baleryajYaM varttate maDusUdana ..
praTamaM dAnakAlo'yaM tasya dEtyapateH praBo .
yAcitvA tridivaM lokaM tatastaM dAtumarhasi ..
ityuktastridaSEH sarvvErAjagAma baliM hariH .
yAgadeSe samAsInamfziBiH sArdDamakzayEH ..
aByAgataM vawuM dfzwvA sahasotTAya dEtyarAw .
aByAgataM svayaM vizRuM mahAharzasamanvitaH ..
pUjayAmAsa viDinA niveSya kusumAsane .
praRipatya namaskftya prAha gadgadayA girA ..
Danyo'smi kftakftyo'smi saPalaM jIvitaM mama .
tvAmarccayitvA viprendra ! kiM karomi tava priyam ..
Agato'smi yadarTaM tvaM mAmuddiSya dvijottama .
tat prayacCAmi te SIGraM brUhi vedavidAM vara ..
tataH prahfzwamanasA tamuvAca mahIpatim .
SfRu rAjendra ! vakzyAmi mamAgamanakAraRam ..
agnikuRqasya pfTivIM dehi dEtyapate mama .
mama trivikramaM pAdaM mahIM saMdAtumarhasi ..
sarvvezAmeva dAnAnAM BUmidAnamanuttamam .
yo dadAti mahIM rAjan viprAyAkiYcanAya vE ..
aNguzWamAtramaTavA sa Bavet pfTivIpatiH .
na BUmidAnasadfSaM pavitramiha vidyate ..
tasmAdBUmiM mahIpAla prayacCa trEpadaM mama .
etadalpamahIM dAtuM mA viSaNka mahIpate ..
jagattrayapradAnantat mama BUpa Bavizyati .
tataH prahfzwavadanastaTetyAha mahIpatiH ..
tasmE mahIpradAnantu karttuM mene viDAnataH .
taM dfzwvA dEtyarAjAnaM tadA tasya purohitaH ..
uSanA abravIdbAkyaM mA rAjan dIyatAM mahI .
eza vizRuH pareSo yo devEH saMprArTito nfpa ! ..
vaYcayitvA mahIM sarvvAM tataH prAptumihAgataH .
tasmAnmahI na dAtavyA tasmE rAjan mahAtmane ..
anyamarTaM prayacCasva vacanAnmama BUpate ! .
tataH prahasya rAjAsO taM guruM prAha DEryyataH ..
prItaye vAsudevasya puRyaM sarvvaM kftaM mayA .
adya Danyo'smyahaM vizRuH svayamevAgato yadi ..
tasyArpayAmi rAjyaM hi jIvitaYca mahanmama .
tasmAdasmE prayacCAmi trIn lokAnapi mAciram ..
ityuktvA BUpatistasya pAdO prakzAlya BaktitaH .
vAYCitAM pradadO BUmiM vAripUrvvaM viDAnataH ..
pariRIya namaskftya dattvA vE dakziRAM vasu .
uvAca taM vawuM vipraM praharzeRAntarAtmanA ..
Danyo'smyanugfhIto'smi tava dattvA mahIM dbija .
[Page4-337-c+ 52]
yaTezwaM tava viprendra tadgfhARa mahImimAm ..
paYcASatkowivistIrRAM sakAnanamahIDarAm .
sasAgarAYca sadvIpAM sadevAsuramAnuzAm ..
pAdenEkena puruzo vikramya maDusUdanaH .
uvAca taM dEtyarAjaM kiM karomIti SASvatam ..
tatra trEvikramaM rUpamISvarasya mahOjasaH .
sammAtumapi devAnAmfzIRAYca mahAtmanAm ..
na vaktumapi SakyaM syAt brahmaRaH SaNkarasya ca .
tatpadaM pfTivIM sarvvAmAkramya girije SuBe ..
atiriktaM samaBavat SatayojanamAyatam .
divyaM cakzurdadO tasmE dEtyarAjYe sanAtanaH ..
tasmE sandarSayAmAsa svakaM rUpaM janArddanaH .
tadviSvarUpaM devasya dfzwvA dEtyeSvaro baliH ..
praharzamatulaM leBe sAnandASrupariplutaH .
dfzwvA devaM namaskftya stutvA stutiBireva ca ..
prAha gadgadayA vAcA praharzeRAntarAtmanA .
Danyo'smi kftakftyo'smi tvAM dfzwvA parameSvaram ..
lokatrayaM mamEvEtat gfhARa maGusUdana .
aTa sarvveSvaro vizRurdvitIyaM padamavyayam ..
UrdDve prasArayAmAsa brahmalokAntamacyutaH .
sanakzatragrahopetaM sarvvadevasamAvftam ..
pAdenAparipUrRo'BUdacyutaH sa SuBAnane .
tataH pitAmaho dfzwvA cakrapadmAdicihnitam ..
SrIpAdaM devadevasya harzasaMBramacetasA .
Danyo'smIti vadan brahmA gfhItvA svaM kama-
Rqalum ..
BaktyA prakzAlayAmAsa tatra saMsTitavAriRA .
akzayyamaBavattoyaM tasya vizRoH praBAvataH ..
tattIrTaM meruSiKare prApatadvimalaM jalam .
jagataH pAvanArTAya caturddikzu pravAhitam ..
sItA cAlakanandA ca vaNkzurBadrA yaTAkramAt ..
prasaNgAdidamAKyAtaM gaNgAjanma hyanuttamam ..
tato nArAyaRaH SrImAn balerdEtyapateH praBuH .
rasAtalaM SuBaM lokaM pradadO BaktavatsalaH ..
sarvvezAM dAnavAnAYca nAgAnAM yAdasAmpateH .
rAjAnaYca baliYcakre yAvadAhUtasaMplavam ..
pratigfhya balerlokAn vawuveSena dEtyahA .
mahendrAya dadO prItyA kASyapirvvizRuravyayaH ..
tato devAH saganDarvvA fzayaSca mahOjasaH .
tuzwuvuH stutiBirdivyEH pUjayAmAsuracyutam ..
saMkzipya tanmahadrUpaM tezAM sandarSanAya vE .
saMpUjyamAnastridaSErantarDAnaM yayO hariH ..”
iti pAdmottaraKaRqe 49 aDyAyaH .. * ..
tadavatAraprakArAntaraM yaTA, --
nArada uvAca .
“sAMprataM BagavAn vizRustrElokyAkramaRaM vapuH .
karizyati jagatsvAmI balerbanDanamISvaraH ..
tat kaTaM pUrvvakAle'pi viBurAsIt trivikramaH .
kasya vA banDanaM vizRuH kftavAMstacca me vada ..
pulastya uvAca .
SrUyatAM kaTayizyAmi yo'yaM proktastrivikramaH .
yasmin kAle sambaBUva yaYca vaYcitavAnasO ..
[Page4-338-a+ 52]
AsIt DunDuriti KyAtaH kaSyapasyOrasaH sutaH .
danugarBasamudBUto mahAbalaparAkramaH ..
sa samArADya varadaM brahmARaM tapasAsuraH .
avaDyatvaM surEH sarvvEH prArTayat sa tu nArada ..
tadvaraM tasya ca prAdAt tapasA paNkajodBavaH .
parituzwaH sa ca balI nirjjagAma tripizwapam ..
caturTasya kalerAdO jitvA devAn savAsavAn .
DunDuH Sakratvamakarot hiraRyakaSipO sati ..
tasmin kAle sa balavAn hiraRyakaSipustataH .
cacAra mandaragirO dEtyaM DunDuM samASritaH ..
tato'surA yaTAkAmaM viharanti tripizwape .
brahmaloke ca tridaSAH saMsTitA duHKasaMyutAH ..
tato'marAn brahmasadonivAsinaH
SrutvA ca DunDurditijAnuvAca ha .
gacCAma dEtyA vayamagrajasya
sado vijetuM tridaSAn saSakrAn ..
te DunDuvAkyantu niSamya dEtyAH
procurna no vidyati lokapAla .
gatiryayA yAma pitAmahAjiraM
sudurgamo'yaM parato hi mArgaH ..
itaH sahasrErbbahuyojanAKyE-
rlloko maharnAma maharzijuzwaH .
yezAM hi nAsApavanoditena
dahyanti dEtyAH sahasekzitena ..
tezAM vacanamAkarRya DunDuH provAca dAnavAn .
gantukAmaH sa sadanaM brahmaRo jetumISvarAn ..
kaTantu karmmaRA kena gamyate dAnavarzaBAH .
kaTaM tatra sahasrAkzaH saMprAptaH saha dEvatEH ..
te DunDunA dAnavendrAH pfzwAH procurvaco'Dipam .
karmma tanna vayaM vidmaH SukrastadvettyasaMSayam ..
dEtyAnAM vacanaM SrutvA DunDurdEtyapurohitam .
papracCa Sukra kiM karmma kftvA brahmasadogatiH ..
tato'smE kaTayAmAsa dEtyAcAryyaH kalipriyaH .
Sakrasya caritaM SrImAn purA vfttaripoH kila ..
SakraH Satantu puRyAnAM kratUnAmajayat purA .
dEtyendra ! vAjimeDAnAM tena brahmasado gataH ..
tadvAkyaM dAnavapatiH SrutvA Sukrasya vIryyavAn .
yazwuM turagameDAnAM cakAra matimuttamAm ..
AmantryAhAsuraguruM dAnavAMScApyanuttamAn .
provAca yakzye'haM yajYEraSvameDEH sadakziREH ..
AhUyantAYca niDayaScAjYApyantAYca guhyakAH .
prayAmo devikA yatra gaNgA prAcInavAhinI ..
sA hi puRyA saricCrezWA sarvvasidDikarI SivA .
jalaM prAcInamAsAdya vAjimeDAn yajAmahe ..
itTaM surArivacanaM niSamyAsurayAjakaH .
vAQamityabravIdDfzwo niDayaH sandideSa saH ..
tato DunDurdevikAyAH prAcIne pApanASane .
BArgavendreRa SukreRa vAjimeDAya dIkzitaH ..
tato'gniDUmena mahI saSElA
vyAptA diSaH KaM vidiSaSca pUrRAH .
tenograganDena divaspfSena
marudvavO brahmaloke maharze ..
[Page4-338-b+ 52]
taM ganDamAGrAya surA vizaRRA
jAnanta DunDuM hayameDadIkzitam .
tataH SaraRyaM SaraRaM janArddanaM
jagmuH saSakrA jagataH parAyaRam ..
praRamya varadaM devaM padmanABaM janArddanam .
procuH sarvve suragaRA BayagadgadayA girA ..
Bagavan devadeveSa ! carAcaraparAyaRa !
vijYaptiH SrUyatAM vizRo surARAmArttinASana ! ..
DunDurnAmnA surapatirbalavAn balavfMhitaH .
Sukrasya matamAsTAya so'SvameDAya dIkzitaH ..
SataM kratUnAmizwvAsO brahmalokaM mahAsuraH .
AroQumicCati balI vijetuM tridaSAnapi ..
tasmAdakAlahInantu cintayasva jagadguro .
upAyaM maKaviDvaMse BavAmo yena nirvftAH ..
SrutvA surARAM vacanaM BagavAnmaDusUdanaH .
dattvABayaM mahAbAhuH prezayAmAsa so'Ta tAn ..
visfjya devatAH sarvvA jYAtvA jetuM mahAsuram .
vaYcanAya matiYcakre sa DunDoraDvarasya vE ..
tataH sa kftvA BagavAn vAmanaM rUpamISvaraH .
dehaM kftvA nirAlambaM kAzWavaddevikAjale ..
kzaRAnmajjaMstaTonmajjanmuktakeSo yadfcCayA .
dfzwo'Ta dEtyapatinA dEtyEScAnyEH surarziBiH ..
tataH karmma parityajya yajYiyaM brAhmaRottamAH .
samuttArayituM vipramadravanta samAkulAH ..
sadasyA yajamAnASca ftvijaSca mahOjasaH .
nimajjamAnamudDarttuM sarvve taM vAmanaM dvijam ..
samuttAryya hasantaste papracCuH sarvva eva hi .
kimarTaM patito'sIha kena kzipto'si vA vada ..
tezAmAkarRya vacanaM kampamAno muhurmuhuH .
prAha DunDupurogAMstAn SrUyatAmatra kAraRam ..
brAhmaRo guRavAnAsIt praBAsa iti viSrutaH .
tasya puttradvayaM jAtaM mandaprajYaM suduHKitam ..
tasya jyezWo mama BrAtA kanIyAnavarastvaham .
netraBAla iti KyAto jyezWo BrAtA tato-
'surAH ..
mama nAma pitA cakre iti BAso'tikOtukAt .
tataH kAlena mahatA AvayoH sa pitA mftaH ..
tasyOrdDadehikaM kftvA gfhamAvAM samAgatO .
tato mayoktaH sa BrAtA viBajAmo gfhaM vayam .
tenokto nEva Bavato vidyate BAga ityaham ..
kubjavAmanaKaYjAnAM klIvAnAM SvitriRAmapi .
unmattAnAM taTAnDAnAM DanaBAgo na vidyate ..
evamukto mayA so'Ta kimarTaM pEtfkAdgfham .
DanArdDaBAgamarhAmi nAhaM nyAyena kena vE ..
ityuktavati vAkye'sO BrAtA me kopasaMyutaH .
samutkzipyAkzipannadyAmasyAM mAmiti kAraRAt ..
mamAsyAM nimnagAyAntu maDye ca purato gataH .
kAlaH saMvatsarAKyastu yuzmABiriha codDftaH .
ke BavantaSca saMprAptAH sasnehA bAnDavA iva ..
te vAmanavacaH SrutvA BArgavA dvijasattamAH .
procurdEtyapatiM sarvve vAmanArTakaraM vacaH ..
iti dvijAnAM vacanaM SrutvA dEtyapatirvvacaH .
[Page4-338-c+ 52]
prAha dvija dadAmIti yAvadicCasi vE Danam ..
tadvAkyaM dAnavapateH SrutvA devo'Ta vAmanaH .
prAhAsurapatiM DunDuM svArTasidDikaraM vacaH ..
sodareRApi hi BrAtrA hriyate yasya sampadaH .
tasyAkzamasya yaddattaM kimanyo na harizyati ..
mama pramARamAlokya mAmakaYca kramatrayam .
saMprayacCasva dEtyendra nADikaM rakzituM kzamaH ..
ityevamukte vacane mahAtmA
vihasya dEtyADipatiH saftvik .
prAdAddvijendrAya padatrayaM tadA
yadA sa nAnyat jagfhe ca kiYcana ..
kramatraye toyamavekzya dattaM
mahAsurendreRa viBuryaSasvI .
cakre tato laNGayituM trilokIM
trivikramaM rUpamanantaSaktiH ..
kftvA tu rUpaM ditijAMSca hatvA
praRamya carzIn praTamakrameRa .
mahIM mahIDrEH sahitAM sahArRavAM
jahAra ratnAkarapattanEryutAm ..
BuvaM sanAkaM tridaSADivAsaM
somArkafkzEraBimaRqitaM naBaH .
devo dvitIyena jagAma vegAt
krameRa devapriyalokamISvaraH ..
kramaM tftIyaM na yadAsya pUritaM
tadAtikopAddanupuNgavasya .
papAta pfzWe BagavAMstrivikramo
merupramARena tu vigraheRa ..
patatA vAsudevena dAnavopari nArada ! .
triMSadyojanasAhasrI BUmirBUtA GawIkftA ..
tato dEtyaM samutpAtya tasyAM prakzipya vegataH .
varzasiktABivfzwyA tAM garBaBUmimapUrayat ..
tataH svargaM sahasrAkzo vAsudevaprasAdataH .
surASca sarvve trElokyamavApurnirupadravAH ..
BagavAnapi dEtyendraM prakzipya sikatArRave .
kAlindyAM rUpamADAya tatrEvAntaraDIyata ..”
iti vAmane 75 aDyAyaH ..
<LEND>
