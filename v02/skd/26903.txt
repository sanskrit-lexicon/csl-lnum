<L>26903<pc>3-678-b<k1>mahizAsuraH<k2>mahizAsuraH
mahizAsuraH¦, puM, (mahiza eva mahizAKyo vA
asuraH .) ramBAsuraputtraH . tasya utpattiryaTA, --
SrIOrvva uvAca
“ArADitA mahAdevo ramBeRa suravEriRA .
cireRa sa ca suprItastapasA tasya SaNkaraH ..
aTa tuzwo mahAdevaH pratyakzaM ramBamuktavAn .
prIto'smi te varaM ramBa ! varayasva yaTepsitam ..
evamuktaH pratyuvAca ramBastaM candraSeKaram ..
aputtro'haM mahAdeva ! yadi te mayyanugrahaH .
mama janmatraye puttro BavAn Bavatu SaNkara ! ..
avaDyaH sarvvaBUtAnAM jetA ca tridivOkasAm .
cirAyuSca yaSasvI ca lakzmIvAn satyasaNgaraH ..
evamuktastu dEtyena pratyuvAca vfzaDvajaH .
BavatvetadvAYCitante BavizyAmi sutastava ..
ityuktvA sa mahAdevastatrEvAntaraDIyata .
ramBo'pi yAtaH svasTAnaM harzotPullavilo-
canaH ..
[Page3-678-c+ 52]
paTi gacCan sa ramBo'Ta dadfSe mahizIM
SuBAm .
trihAyaRIM citravarRAM sundarIM ftuSAlinIm ..
sa tAM dfzwvATa mahizIM ramBaH kAmena mohitaH .
dorByAM gfhItvA ca tadA cakAra suratotsavam ..
tayoH pravftte surate sA tadA tasya tejasA .
daDAra mahizI garBaM tadABUnmahizAsuraH ..
tasyAM svANgezu giriSastatputtratvamavAptavAn .
vavfDe sa tadA vAgBiH Suklapakze samudravat ..”
tasya yozidvaDyatvaM yaTA, --
“tantu kAtyAyanamuniH SaptavAn mahizAsuram .
durRayaM vIkzya SizyArTe SizyAnugrahakArakaH ..
kAtyAyanena SaptaM taM vijYAya mahizAsuram .
prAha praRayapUrvvantu caRqikAM candraSeKaraH ..”
ISvara uvAca .
“devi ! kAtyAyanenApi Sapto'yaM mahizA-
suraH .
yozidvinASakarttrIti Baviteti jaganmayi ! .
niHsaMSayamfzervvAkyaM Bavizyati na saMSayaH ..
madIyo mAhizaH kAyastvayA devi ! jaganmayi ! .
hantavyaH satataM yogayuktaH pUrvve pare'pi ca ..
harirharisvarUpeRa tvAM voQumakzamo'DunA .
mamAyaM mAhizaH kAyastava voQA Bavizyati ..
iti pUrvvaM mahAdevo devIM prArTitavAn purA ..
tena devI mahAdevaM jagrAha mahizAsuram ..
trizu janmasu puttro'BUt ramBasya BagavAn
SivaH .
sfzwitrayaM sa ramBo'pi ramBa eva vyajAyata ..
asurastAdfSastepe tapaH paramadAruRam .
taTEvArADitaH SamBuH puttrArTe pradadO varam ..
taTEva mahizIM Beje praTamaM suratAya saH .
tasyAM taTABavadvIro dAnavo mahizAsuraH .
taTEva Sepe BagavAn muniH kAtyAyanastu tam ..
iti pravftte pUrvvasmin parasmin sa tu janmani .
mahizaH pUjayitvATa devIM varamayAcata ..
tftIye janmani varaM prApya kalpAnaSezataH .
neha me janma BavitetyevaM varamayAcata ..
tena devIpadatale tizWatyezo'suro'DunA .
notpattirapi tasyAsti saMvarttAMstAn bahUn
nfpa ! ..
evaM devIprasAdena mahAdevANgasamBavaH .
parAmavApa satataM pratipattiM mahAsuraH ..
iti te kaTitaM rAjan ! yaTA sa mahizA-
suraH .
devIpAdatalaM prApya yaTA so'dyApi modate ..”
iti kAlikApurARe 59 aDyAyaH .. * ..
api ca .
nArada uvAca .
“kaScAsO mahizo nAma raktabIjAdayaSca ke .
kAsO kAtyAyanI nAma yA jaGne mahizA-
suram .
etAn vistaratastAta ! yaTAvadvaktumarhasi ..”
[Page3-679-a+ 52]
pulastya uvAca .
“SrUyatAM saMpravakzyAmi kaTAM pApapraRASinIm .
sarvvadA varadA durgA seyaM kAtyAyanI mune ! ..
surAsuravarO rOdrO jagatkzoBakarAvuBO .
ramBaScEva karamBaSca dvAvAstAM sumahAbalO ..
tAvaputtrO ca devarze ! puttrArTaM tepatustapaH .
bahuvarzagaRAn dEtyO sTitO paYcanade jale ..
tatrEko jalamaDyasTo dbitIyo'pyagnipaYcamI .
karamBaScEva ramBaSca yakzaM mAlavawaM prati ..
ekaM nimagnaM salile grAharUpeRa vAsavaH .
caraRAByAM samAdAya nijaGAna yaTecCayA ..
tato BrAtari nazwe ca ramBaH kopapariplutaH .
vahrO svaSIrzaM saMCidya hotumEcCanmahAbalaH ..
tataH pragfhya keSezu KaqgaYca ravisaMpraBam .
CettukAmo nijaM SIrzaM vahninA pratizeDitaH ..
uttizWAsura ! mA mEvaM nASayAtmAnamAtmanA .
dustarA paravaDyApi svavaDyApyatidustarA ..
yacca prArTayase vIra ! taddadAmi yaTepsitam .
mA mriyasva mftasyeha nazwA Bavati vE kaTA ..
tato'bravIdvaco ramBo varaM cenme dadAsi hi .
trElokyavijayI puttraH syAnme tvattejasADikaH ..
ajeyo dEvatEH sarvvEH puMBirddEtyESca pAvaka ! .
mahAbalo vAyuriva kAmarUpI kftAstravit ..
taM provAca kavirbrahman ! vAQamevaM Bavizyati .
yasyAM cittaM samAlambi karizyasi tato'sura ! ..
ityevamukto devena vahninA dAnavo yayO .
yazwuM munivawaM yAkzaM yakzESca parivAritam ..
tezAM padmaniDistatra vasate nAnyacetanaH .
gajASca mahizAScASvA gAvo'jAvipariplutAH ..
tAn dfzwvEva tadA cakre BAvaM dAnavapArTivaH .
mahizyAM rUpayuktAyAM trihAyaRyAM tapoDana ! ..
samAgacCacca dEtyendraM kAmayantI tarasvinI .
sa cABigamanaM cakre BavitavyapracoditaH ..
tasyAM samaBavadgarBastAM pragfhyATa dAnavaH .
pAtAlaM praviveSATa tataH svaBavanaM gataH ..
dfzwaSca dAnavEH sarvvEH parityaktaSca banDuBiH .
akAryyaM kArayatyevaM BUyo mAlavawaM gataH ..
sApi tenEva patinA mahizI cArudarSanA .
samaM jagAma tatpuRyaM yakzamaRqalamuttamam ..
tatastu vasatastasya SyAmA sA suzuve mune ! .
ajIjanat sutaM SuBraM mahizaM kAmarUpiRam ..
iti vAmanapurARe 17 aDyAyaH .. * ..
anyacca . DaraRyuvAca .
“yA sA mAyA SarIrAttu brahmaRo'vyaktajanmanaH .
gAyattryazwaBujA BUtvA cEtrAsuramayoDayat ..
sEva nandABavaddevI devakAryyacikIrzayA .
mahizAKyAsuravaDaM kurvvatI brahmaReritA ..
vEzRavyA ca hato deva ! kaTametadDi saMSayaH ..
varAha uvAca .
iyaM jagadDitA devI gaNgA SaNkarasupriyA .
kvacit kiYcit BavedvfttaM sapadaM veda sarvvavit .
svAyamBuve hato dEtyo vEzRavyA mandare girO ..
[Page3-679-b+ 52]
mahizAKyo'paraH paScAt sa vE cEtrAsuraH punaH .
nandayA nihato binDye mahAbalaparAkramaH ..
aTavA jYAnaSaktiH sA mahizo'jYAna-
mUrttimAn .
ajYAnaM jYAnasADyantu BavatIti na saMSayaH ..
mUrttipakze cetihAsamamUrtte cEkavadDfdi .
KyAyate vedavAkyEstu iha sA vedavAdiBiH ..”
iti varAhapurARam ..
<LEND>
