<L>12183<pc>2-432-a<k1>candrApIqaH<k2>candrApIqaH
candrApIqaH¦, puM, (candraH ApIqe SeKare yadvA
ApIqaH SiroBUzaRaM yasya .) SivaH . iti
trikARqaSezaH .. (kASmIrasya rAjaviSezaH .
yaTA, rAjataraNgiRyAm . 4 . 45 .
“rAjacUqAmaRiH SrImAMScandrApIqastato'Bavat .
pIqitendutvizA kIrttyA kaleH pIqA YcakAra yaH ..”
kAdambarIvarRitanAyakaviSezaH . sa tu rAjYastArA-
pIqasya puttraH . yaTA, kAdambaryyAm . 137 .
“atikrAnte ca zazWIjAgare prApte daSame'hani
puRye muhUrtte gAH suvarRaYca kowiSo brAhmaRa-
sAt kftvA ‘mAturasya mayA paripUrRamaRqalaScandraH
svapne muKakamalamAviSan dfzwaH’ iti svapnAnurUpa-
meva rAjA sUnoScandrApIqa iti nAma cakAra .”
ayaM hi ekadA mfgayAM gacCan kinnaramiTuna-
manuDAvan himAlayaSiKaramaDiruhya acCoda-
sarovarasamIpaM gatavAn . tatrasTaSca mahASvetAM
ganDarvvakumArImavalokya tanmuKAt tasyAH sarvva-
vfttAntamAkarRya ca tayA saha ganDarvvalokaM gata
vAn . tatra gata eva ganDarvvarAjasya citraraTasya
kAdambarIM nAma kanyAM dadarSa . dfzwvA ca
tAM kandarpabARapIqito baBUva . tato'tikazwena
tasmAt sTAnAt pratyAgatya svasahacaraM vESampAyanaM
skanDAvArarakzakatvena parikalayya pitrAhUtaH
KaBavanamAjagAma . aTa gacCati kAle vESampA-
yanAnayanAya gato'sO cirabanDorvESampAyanasya
mftyuvArttAmAkalayya Cinnataruriva BUtale patitvA
mahASvetAsannikarza eva vidIrRahfdayo gatAsu-
rAsIt . tato dEvAdeSena rakzitaSarIro'sO
punarjIvitaSca kAdambarIM pariRItavAn . ityezA-
tIvAScaryyajanikA kaTA kAdambarIgranTata eva
viSezato vijYeyA ..)
<LEND>
