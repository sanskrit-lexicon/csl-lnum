<L>18480<pc>2-840-b<k1>navarAtraM<k2>navarAtraM
navarAtraM¦, klI, (navAnAM rAtrIRAM samAhAraH .
tat sADanatvenAstyasyeti ac .) ASvinaSukla-
pratipadAdinavamIparyyantanavadinakarttavyadurgAvrata-
viSezaH . tasyAramBaH . devIpurARe qAmaratantre
ca devIvacaH .
“amAyuktA na karttavyA pratipat pUjane mama .
muhUrttamAtrA karttavyA dvitIyAdiguRAnvitA ..”
mArkaRqeyadevIpurARayoH .
“pUrvvavidDA tu yA SuklA Bavet pratipadASvinI .
navarAtravrataM tasyAM na kAryyaM SuBamicCatA ..”
atropavAsAdikamuktaM hemAdrO Bavizye .
“evaYca vinDyavAsinyAM navarAtropavAsataH .
ekaBaktena naktena taTEvAyAcitena ca ..
pUjanIyA janErdevI sTAne sTAne pure pure .
snAtEH samuditErhfzwErbrAhmaREH kzattriyErnfpEH ..
vESyEH SUdrErBaktiyuktErmlecCEranyESca mAnavEH ..”
madanaratne devIpurARe'pi .
“kanyAsaMsTe ravO Sakra ! SuklAmAraBya nandikAm .
apASI hyaTavEkASI naktASI vATa vAyvadaH ..
BUmO SayIta cAmantrya kumArIrBojayenmudA .
vastrAlaNkAradAnESca santozyAH prativAsaram ..
baliYca pratyahaM dadyAdodanaM mAMsamAzavat .
trikAlaM pUjayeddevIM japastotraparAyaRaH ..”
skAnde .
“mAsi cASvayuje Sukle navarAtre viSezataH .
saMpUjya navadurgAYca naktaM kuryyAt samAhitaH ..
navarAtrABiDaM karmma naktavratamidaM smftam .
tiTivfdDvO tiTihrAse navarAtramapArTakam ..
azwarAtre na dozo'yaM navarAtratiTikzayaH ..” * ..
tatra pUjAviDiH . sA ca jayantItyAdimantreRa
navAkzareRa vA kAryyA . yaTA . saNkalpaM viDAya
GawaM saMsTApya tatra devImAvAhya zoqaSopacArEH
pUjayitvA mAzaBaktavaliM kuzmARqAdibaliM vA
nivedayet .. * .. tataH kumArIpUjA . yaduktaM
hemAdrO skAnde .
“ekEkAM pUjayet kanyAmekavfdDyA taTEva ca .
[Page2-840-c+ 52]
dviguRaM triguRaM vApi pratyekaM navakantu vA ..”
taTA, --
“navaBirlaBate BUmimESvaryyaM dviguRena tu .
ekavfdDyA laBet kzemamekEkena SriyaM laBet ..”
aTa kumArInirRayaH .
“ekavarzA tu yA kanyA pUjArTe tAM vivarjjayet .
ganDapuzpaPalAdInAM prItistasyA na vidyate ..”
tena dvivarzamAraBya daSavarzaparyyantam . kumArikA 1
trimUrttiH 2 kalyARI 3 rohiRI 4 kAlI 5
caRqikA 6 SAmBavI 7 durgA 8 suBadrA 9 iti
navanAmaBistAH pUjanIyAH . AsAmAvAhana-
mantraH . yaTA, --
“mantrAkzaramayIM lakzmIM mAtFRAM rUpaDAriRIm .
navadurgAtmikAM sAkzAt kanyAmAvAhayAmyaham ..
evamaByarccanaM kuryyAt kumArIRAM prayatnataH .
kaYcukEScEva vastrESca ganDapuzpAkzatAdiBiH ..
nAnAviDErBakzyaBojyErBojayet pAyasAdiBiH ..”
tAsAM tyAjyatvamAha .
“granTisPuwitaSIrRANgIM raktapUyavraRANkitAm .
jAtyanDAM kekarAM kARIM kurUpAM tanuromaSAm .
santyajedrogiRIM kanyAM dAsIgarBasamudBavAm ..”
tAsAM jAtiviSeze PalaviSezo yaTA, --
“brAhmaRIM sarvvakAryye ca jayArTe nfpavaMSajAm .
lABArTe vESyavaMSotTAM sutArTe SUdravaMSajAm ..
dAruRe cAntyajAtAnAM pUjayedviDinA naraH ..”
atra vedacaRqIpAWa uktaH . rudrayAmale .
“evaM caturvvedavido viprAn sarvvAn prasAdayet .
tezAYca varaRaM kAryyaM vedapArAyaRAya vE ..”
taTA, --
“ekottarABivfdDyA tu navamIM yAvadeva hi .
caRqIpAWaM japeccEva jApayedvA viDAnataH ..” * ..
atrASvavato'SvapUjanamuktam . madanaratne devI-
purARe .
“aSvayukSuklapratipatsvAtiyoge SuBe dine .
pUrvvamuccEHSravA nAma praTamaM SriyamAharat ..
tasmAt sASvErnarEstatra pUjyo'sO SradDayA saha .
pUjanIyASca turagA navamIM yAvadeva hi ..
SAntiH svastyayanaM kAryyaM taTA tezAM dine dine .
DAnyaM BallAtakaM kuzWaM vacA sidDArTakAstaTA ..
paYcavarRena sUtreRa granTintezAntu banDayet .
vAyavyErvAruREH sOrEH SAkrEmEntrEH savEzRavEH ..
vESvadevEstaTAgneyErhomaH kAryyo dine dine ..”
tatra gajapUjApi . kalpatarO .
“jyezWAyoge purA tatra gajAScAzwO mahAbalAH .
pfTivImavahan pUrvvaM saSElavanakAnanAm ..
kumudErAvatO padmaH puzpadanto'Ta vAmanaH .
supratIko'Yjano nIlastasmAttAMstatra pUjayet ..”
aTa pratipadAdizu viSezo durgABaktitaraNgiRyAM
Bavizye .
“keSasaMskAradravyARi pradadyAt pratipaddine .
pakvatElaM dvitIyAyAM keSasaMyamahetave ..
darpaRaYca tftIyAyAM sindUrAlaktakantaTA .
[Page2-841-a+ 52]
maDuparkaM caturTyAntu tilakaM netramaRqanam ..
paYcamyAmaNgarAgaYca SaktyAlaNkaraRAni ca .
zazWyAM vilvatarO boDaM sAyaMsanDyAsu kArayet ..
saptamyAM prAtarAnIya gfhamaDye praveSayet .
upozaRamaTAzwamyAmAtmyaSaktyA tu pUjanam ..
navamyAmugracaRqAyAH pUjAM kuryyAdbalintaTA .
saMpUjyopozaRaM kuryyAt daSamyAM SAvarotsavEH ..
anena viDinA yastu devIM prIRayate naraH .
skandavat pAlayeddevI taM puttraDanakIrttiBiH ..”
ASvinaSuklapakze mUlanakzatre sarasvatIsTApanam .
yaToktaM nirRayAmfte devIpurARe .
“mUlezu sTApanaM devyAH pUrvvAzAQAsu pUjanam .
uttarAsu baliM dadyAt SravaRena visarjjayet ..”
rudrayAmale'pi .
“mUlafkze surADISa pUjanIyAM sarasvatIm .
pUjayet pratyahaM deva yAvadvEzRavamfkzakam ..
nADyApayenna ca liKennADIyIta kadAcana .
pustake sTApite devi ! vidyAkAmo dbijottamaH ..”
strIRAYca navarAtre tAmbUlacarvvaRAdikaM na
nizidDam . taduktaM vratahemAdrO gAruqe .
“ganDAlaNkAratAmbUlapuzpamAlAnulepanam .
upavAse na duzyanti dantaDAvanamaYjanam ..”
etat saBartfkopavAsavizayam .. * .. hemAdrO .
ASvinamAGacEtraSrAvaRamAsacatuzwaye kfzRA-
zwamyAdipaYcadaSarAtravratamaBiDAya . aTavA nava-
rAtraYca saptapaYcatrikaM divA . ityaktam . devI-
purARe .
“navarAtravrate'SaktastrirAtraYcEkarAtrakam .
vrataYcarati yo BaktastasmE dAsyAmi vAYCitam ..” *
(yaTAca devIBAgavate . 3 . 26 -- 27 .
“SfRu rAjan ! pravakzyAmi navarAtravrataM SuBam .
SaratkAle viSezeRa karttavyaM viDipUrvvakam ..
vasante ca prakarttavyaM taTEva premapUrvvakam .
dbAvftU yamadaMzwrAKyO nUnaM sarvvajanezu vE ..
SaradvasantanAmAnO durgamO prARinAmiha .
tasmAdyatnAdidaM kAryyaM sarvvatra SuBamicCatA ..
dvAveva sumahAGorAvftU rogakarO nfRAm .
vasantaSaradAveva jananASakarAvuBO ..
tasmAttatra prakarttavyaM caRqikApUjanaM buDEH .
cEtrASvine SuBe mAse BaktipUrvvaM narADipa ! ..
amAvasyAYca samprApya samBAraM kalpayecCuBam .
havizyaYcASanaM kAryyamekaBuktantu taddine ..
maRqapastu prakarttavyaH same deSe SuBe sTale .
hastazoqaSamAnena stamBaDvajasamanvitaH ..
gOramfdgomayAByAYca lepanaM kArayettataH .
tanmaDye vedikA SuBrA karttavyA ca samA sTirA ..
caturhastA ca hastocCrA pIWArTaM sTAnamuttamam .
toraRAni vicitrARi vitAnaYca prakalpayet ..
rAtrO dbijAnaTAmantrya devItattvaviSAradAn .
AcAraniratAn dAntAn vedavedANgapAragAn ..
pratipaddivase kAryyaM prAtaHsnAnaM viDAnataH .
nadyAM nade taqAge vA vApyAM kUpe gfhe'Ta vA ..
[Page2-841-b+ 52]
prAtarnnityaM puraH kftvA dvijAnAM varaRaM tataH .
arDyapAdyAdikaM sarvvaM karttavyaM maDupUrvvakam ..
vastrAlaNkaraRAdIni deyAni ca svaSaktitaH .
vittaSAWyaM na karttavyaM viBave sati karhicit ..
viprEH santozitEH kAryyaM sampUrRaM sarvvaTA Bavet .
nava paYca trayaScEko devyAH pAWe dvijAH smftAH ..
varayedbrAhmaRaM SAntaM pArAyaRakfte tadA .
svastivAcanakaM kAryyaM vedamantraviDAnataH ..
vedyAM siMhAsanaM sTApya kzOmavastrasamanvitam .
tatra sTApyAmbikA devI caturhastAyuDAnvitA ..
ratnaBUzaRasaMyuktA muktAhAravirAjitA .
divyAmbaraDarA sOmyA sarvvalakzaRasaMyutA ..
SaNKacakragadApadmaDarA siMhe sTitA SivA .
azwAdaSaBujA vApi pratizWApyA sanAtanI ..
arccABAve taTA yantraM navArRamantrasaMyutam .
sTApayet pIWapUjArTaM kalasaM tatra pArSvataH ..
paYcapallavasaMyuktaM vedamantrEH susaMskftam .
sutIrTajalasampUrRaM hemaratnEH samanvitam ..
pArSve pUjArTasamBArAn parikalpya samantataH .
gItavAditranirGozAn kArayenmaNgalAya vE ..
tiTO hastAnvitAyAYca nandAyAM pUjanaM varam .
praTame divase rAjan ! viDivat kAmadaM nfRAm ..
niyamaM praTamaM kftvA paScAt pUjAM samAcaret .
upavAsena naktena cEkaBaktena vA punaH ..
karizyAmi vrataM mAtarnavarAtramanuttamam .
sAhAyyaM kuru me devi ! jagadamba ! mamAKilam ..
yaTASakti prakarttavyo niyamo vratahetave .
paScAt pUjA prakarttavyA viDivanmantrapUrvvakam ..
candanAgurukarpUrEH kusumESca suganDiBiH .
mandArakarajASokacampakEH karavIrakEH ..
mAlatIbrahmakApuzpEstaTAbilvadalEH SuBEH .
pUjayejjagatAM DAtrIM DUpErdIpErvviDAnataH ..
PalErnAnAviDErarGyaM pradAtavyaYca tatra vE .
nArikelErmAtuliNgErdAqimIkadalIPalEH ..
nAraNgEH panasEScEva taTA pUrRaPalEH SuBEH .
annadAnaM prakarttavyaM BaktipUrvvaM narADipa ! ..
nEvedyAni vicitrARi sarvvAnnasaMyutAni ca .
odanaM pAyasaYcEva pUpAMSca vawakAMstaTA ..
mAMsASanaM ye kurvvanti tEH kAryyaM paSuhiMsanam .
mahizAjavarAhARAM balidAnaM viSizyate ..
devyagre nihatA yAnti paSavaH svargamavyayam .
na hiMsA paSujA tatra niGnatAM tatkfte'naGa ! ..
ahiMsA yAjYikI proktA sarvvaSAstravinirRaye .
devatArTe visfzwAnAM paSUnAM svargatirDruvA ..
homArTaYcEva karttavyaM kuRqaYcEva trikoRakam .
sTaRqilaM vA prakarttavyaM trikoRaM mAnataH SuBam ..
trikAlaM pUjanaM nityaM nAnAdravyErmmanoharEH .
gItavAditranftyESca karttavyaSca mahotsavaH ..
nityaM BUmO ca SayanaM kumArIRAYca pUjanam .
vastrAlaNkaraRErddivyErBojanESca suDAmayEH ..
ekEkAM pUjayennityamekavfdDyA taTA punaH .
dbiguRaM triguRaM vApi pratyekaM navakaYca vA ..
[Page2-841-c+ 52]
viBavasyAnusAreRa karttavyaM pUjanaM kila .
vittaSAvyaM na karttavyaM rAjaYCaktimaKe sadA ..
ekavarzA na karttavyA kanyA pUjAviDO nfpa ! .
paramajYA tu BogAnAM ganDAdInAYca bAlikA ..
kumArikA tu sA proktA dbivarzA yA Bavediha .
trimUrttiSca trivarzA ca kalyARI caturabdikA ..
rohiRI paYcavarzA ca zaqvarzA kAlikA smftA .
caRqikA saptavarzA syAdazWavarzA ca SAmBavI ..
navavarzA BaveddurgA suBadrA daSavArzikI .
ata UrdDvaM na karttavyA sarvvakAryyavigarhitA ..
eBiSca nAmaBiH pUjA karttavyA viDisaMyutA .
tAsAM PalAni vakzyAmi navAnAM pUjane sadA ..
kumArI pUjitA kuryyAdduHKadAridryanASanam .
SatrukzayaM DanAyuzyabalavfdDiM karoti vE .
trimUrttipUjanAdAyustrivargasya PalaM Bavet .
DanaDAnyAgamaScEva puttrapOttrAdivfdDayaH ..
vidyArTI vijayArTI ca rAjyArTI yaSca pArTivaH .
suKArTI pUjayennUnaM kalyARIM sarvvakAmadAm ..
rohiRIM roganASAya pUjayedbiDivannaraH .
kAlikAM SatrunASArTaM pUjayedBaktipUrvvakam ..
ESvaryyaDanakAmaSca caRqikAM paripUjayet .
pUjayecCAmBavIM nityaM nfpa ! saMmohanAya ca ..
duHKadAridryanASAya saMgrAme vijayAya ca .
krUraSatruvinASArTaM taTograkarmmasADane ..
durgAYca pUjayedBaktyA paralokasuKAya ca .
vAYCitArTasya sidDyarTaM suBadrAM pUjayet sadA ..
SrIrastviti ca mantreRa pUjayedBaktitatparaH .
SrIyuktamantrEraTavA bIjamantrEraTApi vA ..
kumArasya ca tattvAni yA sfjatyapi lIlayA .
kAdInapi ca devAMstAM kumArrAM pUjayAmyaham ..
sattvAdiBistrimUrttiryA tErhi nAnAsvarUpiRI .
trikAlavyApinI SaktistrimUrttiM pUjayAmyaham ..
kalyARakAriRI nityaM BaktAnAM pUjitAniSam .
pUjayAmi ca tAM BaktyA kalyARIM sarvvakAmadAm ..
rohayantI ca bIjAni prAgjanmasaYcitAni vE .
yA devI sarvvaBUtAnAM rohiRIM pUjayAmyaham ..
kAlI kAlayate sarvvaM brahmARqaM sacarAcaram .
kalpAntasamaye yA tAM kAlikAM pUjayAmyaham ..
caRqikAM caRqarUpAYca caRqamuRqavinASinIm .
tAM caRqapApahariRIM caRqikAM pUjayAmyaham ..
akAraRAt samutpattiryanmayEH parikIrttitA .
yasyAstAM suKadAM devIM SAmBavIM pUjayAmyaham ..
durgA trAyati BaktaM yA sadA durgArttinASinI .
durjYeyA sarvvadevAnAM tAM durgAM pUjayAmyaham ..
suBadrARi ca BaktAnAM kurute pUjitA sadA .
aBadranASinIM devIM suBadrAM pUjayAmyaham ..
eBirmmantrEH pUjanIyAH kanyakAH sarvvadA buDEH .
vastrAlaNkaraRErmAlyErganDEruccAvacErapi ..”
“hInANgIM varjjayet kanyAM kuzWayuktAM vraRANkitAm .
ganDasPuritahInANgIM vilAsakulasamBavAm ..
jAtyanDAM kekarAM kARIM kurUpAM bahuromaSAm .
santyajedrogiRIM kanyAM raktapuzpAdinANkitAm ..
[Page2-842-a+ 52]
dAsIgarBasamudBUtAM golakAM kanyakodBavAm .
varjjanIyAH sadA cEtAH sarvvapUjAdikarmmasu ..
arogiRIM surUpANgIM sundarIM vraRavarjjitAm .
ekavaMSasamudBUtAM kanyAM samyak prapUjayet ..
brAhmaRI sarvvakAryyezu jayArTe nfpavaMSajA .
lABArBe vESyavaMSotTA kzeme ca SUdravaMSajA ..
brAhmaRErbrahmajAH pUjyAH rAjanyErbrahmakzattrajAH .
vESyEstrivargajAH pUjyAScatasraH pAdasamBavEH ..
kAMruBiScEva vaMSotTA yaTAyogyaM prapUjayet .
navarAtraviDAnena BaktipUrvvaM sadEva hi ..
aSakto niyataM pUjAM karttuM cennavarAtrake .
azwamyAYca viSezeRa karttavyaM pUjanaM sadA ..
purAzwamyAM BadrakAlI dakzayajYavinASinI .
prAdurBUtA mahAGorA yoginIkowiBiH saha ..
ato'zwamyAM viSezeRa karttavyaM pUjanaM sadA .
nAnAviDopahArESca ganDamAlyAnulepanEH ..
pAyasErAmizErhomErbrAhmaRAnAYca BojanEH .
PalapuzpopahArESca tozayejjagadambikAm ..
upavAse hyaSaktAnAM navarAtravrate punaH .
upozaRatrayaM proktaM yaToktaM PaladaM nfpa ! ..
saptamyAYca taTAzwamyAM navamyAM BaktiBAvataH .
trirAtrakaraRAt sarvvaM PalaM Bavati pUjanAt ..
sampUrRaM tadvrataM proktaM viprARAYcEva BojanEH .
vratAni yAni cAnyAni dAnAni viviDAni ca ..
navarAtravratasyAsya nEva tulyAni BUtale .
DanaDAnyapradaM nityaM suKasantAnavfdDidam ..
AyurArogyadaYcEva svargadaM mokzadaM taTA .
vidyArTI vA DanArTI vA puttrArTI vA BavennaraH .
tenedaM viDivat kAryyaM vrataM sOBAgyadaM Sivam ..
vidyArTI sarvvavidyAM vE prApnoti vratasADanAt .
rAjyaBrazwo nfpo rAjyaM samavApnoti sarvvaTA ..
pUrvvajanmani yErnUnaM na kftaM vratamuttamam .
te vyADino daridrASca Bavanti puttravarjjitAH ..
banDyA ca yA BavennArI viDavA DanavarjjitA .
anumA tatra karttavyA neyaM kftavatI vratam ..
navarAtravrataM proktaM na kftaM yena BUtale .
sa kaTaM viBavaM prApya modate'tra taTA divi ..
raktacandanasaMmiSrEH komalErvilvapatrakEH .
BavAnI pUjitA yena sa BavennfpatiH kzitO ..” * ..)
aTa navarAtrapAraRAnirRayaH . sA ca daSamyAM
kAryyA .. * .. daSamyAM viSezastu BArgavArccana-
dIpikAyAM Bavizye .
“SamIyuktaM jagannATaM BaktAnAmaBayaNkaram .
arccayitvA SamIvfkzamarccayecca tataH punaH ..”
SamImantraH . skAnde hemAdrO gopaTabrAhmaRe .
“amaNgalAnAM SamanIM SamanIM duzkftasya ca .
duHsvapnanASinIM DanyAM prapadye'haM SamIM SuBAm ..”
taTA Bavizye .
“SamI Samayate pApaM SamI SatruvinASinI .
arjjunasya DanurdDArI rAmasya priyavAdinI ..
karipyamARA yA yAtrA yaTAkAlaM suKaM mayA .
tatra nirvvivnakatrIM tvaM Bava SrIrAmapUjite ..”
[Page2-842-b+ 52]
aTa balanIrAjanam . kalparatne . tatra mantraH .
“caturaNgaM balaM mahyaM niranizwaM vrajatviha .
sarvvatra vijayo me'stu tvatprasAdAt sureSvari ! ..”
gOqanibanDe jyotize .
“kftvA nIrAjanaM rAjA balavfdDyE yaTAkramam .
SoBanaM KaYjanaM paSyet jalagozWasya sanniDO ..”
iti nirRayasinDuH ..
<LEND>
