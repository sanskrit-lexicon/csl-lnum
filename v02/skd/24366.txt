<L>24366<pc>3-431-b<k1>budDaH<k2>budDaH
budDaH¦, puM, (buDyate sma iti . buDa + kta . yadvA BAve
kta budDaM jYAnamasyAstIti arSaAdyac .)
BagavadavatAraviSezaH . sa tu daSAvatArAntargata-
navamAvatAraH . yaTA, --
“tataH kalO saMpravftte saMmohAya suradvizAm .
budDo nAmnAYjanamutaH kIkawezu Bavizyati ..”
iti SrIBAgavate 1 skanDe 3 aDyAyaH ..
aYjanasya sutaH . ajinasuta iti pAWe aji-
no'pi sa eva . kIwakezu maDye gayApradeSe .
iti SrIDarasvAmI .. tatparyyAyaH . sarvvajYaH 2
sugataH 3 DarmmarAjaH 4 taTAgataH 5 samanta-
BadraH 6 BagavAn 7 mArajit 8 lokajit 9
jinaH 10 zaqaBijYaH 11 daSabalaH 12 advaya-
vAdI 13 vinAyakaH 14 munIndraH 15 SrIGanaH 16
SAstA 17 muniH 18 . ityamaraH . 1 . 1 . 13 ..
DarmmaH 19 trikAlajYaH 20 DAtuH 21 boDi-
sattvaH 22 mahAboDiH 23 AryyaH 24 paYca-
jYAnaH 25 daSArhaH 26 daSaBUmigaH 27 catu-
striMSajjAtakajYaH 28 daSapAramitADaraH 29
dvAdaSAkzaH 30 trikAyaH 31 saMguptaH 32 dayA-
kUrccaH 33 Kajit 34 vijYAnamAtfkaH 35
mahAmEtraH 36 . iti hemacandraH . 2 . 146 ..
DarmmacakraH 37 mahAmuniH 38 asamaH 39
KasamaH 40 mEtrI 41 balaH 42 guRAkaraH 43
akanizWaH 44 triSaraRaH 45 buDaH 46 vakrI 47
vAgASaniH 48 jitAriH 49 arhaRaH 50
arhan 51 mahAsuKaH 52 . iti SabdaratnA-
valI .. mahAbalaH 53 . iti jawADaraH .. * ..
ISvaranirUpaRe budDaviSezARAM matamAha . sarvvajYa
iti sOgatAH . nirAvaraRa iti digambarAH .
lokavyavahArasidDa iti cArvvAkAH . SarIrARyeva
cetanAni gOro'haM jAnAmItyAdijYAnena gOra
vattvajYAnavattvayoH sAmAnADikaraRyAnuBavA-
diti cArvvAkARAM mataYca . tezAM mate jagataH
[Page3-431-c+ 52]
kzaRaBaNguratvaM nanvastu kzaRaBaNgaH pUrvvapuYjAccottara-
puYjotpattistaTA ca puYjanizWa eva kurvvadrUpa-
tvAKyajAtiviSezaH smaraRajanakatAvacCedaka
iti na dozaH . iti kusumAYjalipraTamastavaka-
wIkAyAM rAmaBadraH .. * .. budDAnAM daSaviDa
mataBedamAha .
“vadanti puttra Atmeti 1 dfQaprAkftabudDayaH .
deha Atmeti 2 cArvvAkA indriyARyapare 3
ca te ..
te'nye prARa 4 stato'nye te mana 5 Atmeti
vAdinaH .
budDirAtmeti 6 bOdDA vE SUnyamAtmeti 7 te'pare ..
yAjYikA yajYapuruzaM sarvvajYaM 8 srOgatA viduH .
nirAvaraRa 9 mAhuryaM digambaramatAnugAH ..
cArvAkAScApi lokAnAM vyavahAraprasidDa-
kam 10 ..”
ityAtmaprakASaH .. * ..
paRqitaH . buDite, tri . iti medinI . De, 10 ..
(budDAvatArasya vivaraRaM yaTA, --
<P>iha Kalu bOdDaSAstrasamUhezu samproktAH
paYcaviMSatirbudDA dfSyante . tezAM SudDodanOrasAt
mAyAdevIgarBajAtaH SAkyasiMhasarvvArTasidDArka-
banDugOtameti nAmacatuzwayena prasidDo'ntima-
tamaH lokaviSruto budDaH kapilavastunagare
kaleScatuHSatazaqaSItyaDikadvisahasramitezu gate-
zvabdezu SukravAsare suradvizAM sammohanAya
sAkzAd vivekamUrttiH svecCAvigraheRa prAdurbaBUva .
<P>aTa sa vayasA saha krameRa SIlaguRasAhasa-
rUpOdAryyabalavIryyAdiBirvardDate sma . udite yODane
pitrAjYayA sa SAkyAnvayajAM manojYAM rUpa-
lAvaRyavatIM daRqapARitanayAM gopAnAmnImanu-
matAmupayeme .
<P>jananasamaye'sya gaRakAcCrutavAn nareSvaraH
SudDodanaH vyADigrastajarAjarjjarasannyAsimftajana-
darSanAjjAtavErAgyaH puttraste gfhaM santyakzya-
tIti . tasmAt saYjAtaSaNko rAjA SilpiBi-
rupavanaparivftaM suguptaM ramyaM harmmyatrayaM BUBUzaRaM
nirmmApayAmAsa . tatrAsO yuvatIjanaparivezwita-
mupacCanditaM vizayavimugDacetasaM tanayaM nivftta-
nirgamanam svacCandenAnvavAsayat . aTa gacCati
kAle'sya SiTilIbaBUva BogasantarzaH . tataH
kArAgAramiva pratIyamAnaM nizkuwaniketaM vihA-
yAsya DaraRyA nAnAsTAnaM drazwumicCA saYjAtA .
tataH so'smE pitre SudDodanAya samboDayA-
mAsa paryyawya nagaraM prajAnAmfdDimavasTAYca vilo-
kayituM vAsanA me balavatIti . rAjA praTamaM
nivArayitumiyeza praloBanena . sa nEva tu
tato virarAma . aTa vijYAya nirbanDaM puttrasya
mantriRamAdideSa, kumAre SAkyasiMhe Bramitu-
mArabDe rAzwre me jarAturasannyAsimftamAnavAH
kenApi kAraRena rAjavartmani nopatizWantAmiti
viGozayeti . taTAnuzWite kumAraH raTamAruhya
[Page3-432-a+ 52]
sAraTinA saha bahirnigatya BramitumArabDa-
vAn . tataScaturdikzu prakftiBistArasvarErjayo'sya
prAGozi . nagaraM vIkzyAsO manasi parAM mudaM
prAptavAn .
aTa sa jarayA jarjjaratanuM mAnavamekaM dfzwa-
vAn . itaH prAk kadAcidapi sa SAkyasiMho
jagato duHKaM nAnuBUtavAn idAnIM nirIkzya
praTamaM taM jarAgrastaM vivaraRamasya vijYAtuM kutU-
halI sAraTiM papracCa . taduktaM yaTA, --
“kiM sAraTe ! puruza durbbala alpasTAma
ucCuzkamAMsa ruDiratvacasnAyunadDaH .
SvetaSiro viraladantakfSANgarUpa
Alambya daRqa vrajate'suKaM sKalanta ..
sAraTirAha .
ezo hi deva ! puruzo jarayABiBUtaH
kzIRendriyaH suduHKito balavIryyahIno .
banDujanena pariBUta anATaBUtaH
kAryyAsamarTa apavidDa vaneva dAruH ..
voDisattva Aha .
kulaDarmma eza ayamasya hitaM BaRAhi
aTavApi sarvvajagato'sya hyavasTA .
SIGraM BaRAhi vacanaM yaTaBUtameta-
cCrutvA taTArTamiha yoni saYcintayizye ..
sAraTirAha .
nEtasya deva ! kulaDarmma na rAzwraDarmmaH
sarvve jagasya jarayOvanaDarzayAti .
tuByaMpi mAtfpitfbAnDavajYAtisaMGo
jarayA amuktaM na hi anyagatirjanasya ..”
boDisattva Aha .
Dik sAraTe ! abuDabAlajanasya budDi-
ryadyOvanena madatta jarAM na paSyI .
AvarttayASviha raTaM punarahaM pravekzye
kiM mahya krIqaratiBirjarayASritasya ..”
iti lalitavistare 14 aDyAye .
<P>aTa SAkyasiMhaH sAraTiM sandideSa raTaM
saYcAlayeti . gatvA nagarasya dakziRe dvAri
vyADigrastaM yAtanAparItapuruzamekamIkzAYcakre .
tataH sa sAraTiM papracCa . taduktaM yaTA, --
“kiM sAraTe ! puruza rUpavivarRagAtraH
sarvvendriyeBi vikalo guru praSvasantaH .
sarvvANgaSuzka udarAkula prAptakfcCrA
mUtre purIza svaki tizWati kutsanIye ..”
sAraTirAha .
ezo hi devapuruzaH paramaM gilAno
vyADIBayaM upagato maraRAntaprAptaH .
Arogyatejarahito balaviprahIno
atrARavIpraSaraRo hyaparAyaRaSca ..”
boDisattva Aha .
“ArogyatA ca Bavate yaTa svapnakrIqA
vyADirBayaYca ima IdfSa GorarUpam .
ko nAma vijapuruzo ima dfzwva yasTAM
kroqAratiYca janayecCuBasaMjYitAM vA ..”
[Page3-432-b+ 52]
aTa Kalu Bikzavo boDisattvaH pratinivarttya
raTavaraM punarapi puravare prAviSat .
iti hi Bikzavo boDisattvo'pareRa kAlasama-
yena paScimena nagaradvAreRodyAnaBUmimaBini
zkramanmahatA vyUhena so'drAkzIt puruzaM mftaM
kAlagataM mArge samAropitaM celavitAnIkftaM
jYAtisaNGaparivftaM sarvvErudadBiH krandadBiH pari-
devamAnEH prakIrRakeSEH pArSvAvakIrRaSiroBi-
rurAMsi tAqayadBirutkroSadBiH pfzWato'nuga-
cCadBiH . dfzwvA ca punarboDisattvo jAnanneva
sAraTimidamavocat .
“kiM sAraTe ! puruza maYcoparigfhIto
udvUta keSanaKa pAMSu Sire kzipanti .
paricArayitva viharanturastAqayanto
nAnAvilApavacanAni udIrayantaH ..”
sArahirAha .
“ezo hi devapuruzo mftu jambudbIpe
na hi BUya mAtfpitf drakzyati puttradArAm .
apahAya BogagfhamAtfpitfmitrajYAtisaNGaM
paraloka prAptu na hi drakzyati BUya jYAtim ..”
boDisattva Aha .
“DigyOvanena jarayA samaBidrutena
Arogya DigviviDavyADiparAhatena .
DigjIvitena puruzo na cirasTitena
DikpaRqitasya puruzasya ratiprasaNgEH ..
yadi jara na BaveyA nEva vyADirna mftyu-
staTapi ca mahaduHKaM paYcaskanDaM Daranto
kiM puna jaravyADimftyu nityAnubadDAH
sADu pratinivarttya cintayizye pramocam ..
aTa Kalu Bikzavo boDisattvaH pratinivarttya taM
raTavaraM punarapi puraM prAviSat .. iti hi
Bikzavo boDisattvasyApareRa kAlasamayenottareRa
nagaradvAreRodyAnaBUmimaBinizkrAmatastareva deva
puttrErboDisattvasyAnuBAvenEva tasmin mArge
BikzuraBinirmmito'BUt .. adrAkzIdboDisattvastaM
BikzuM SAntaM dAntaM saMyataM brahmacAriRamanati
kziptacakzuryugamAtraprekziRaM prAsAdikenerzyApaTena
sampannaM prAsAdikenABikramapratikrameRa sampannaM
prAsAdikenAlokitavyavalokitena prAsAdikena
saNGAwIpiRqapAtracIvaraDAraRena mArge sTitam .
dfzwrA ca punarboDisattvo jAnanneva sAraTimida-
mavocat .
“kiM sAraTe ! puruza SAnta praSAntacitto
notkziptacakzu vrajate yugamAtradarSI .
kAzAyavastravasano supraSAntacArI
pAtraM gfhItva na ca udData unnato vA ..
sAraTirAha .
ezo hi devapuruza iti BikzunAmA
apahAya kAmaratayaH suvinItacArI .
pravrajyaprAptaH samamAtmana ezamARo
saMrAgadvezavigato tizWati piRqacaryyA ..
boDimattva Aha .
[Page3-432-c+ 52]
sADu suBAzitamidaM mama rocate ca
pravrajya nAma viduBiH satataM praSastA .
hitamAtmanaSca paramattvahitaYca yatra
suKajIvitaM sumaDuramamftaM PalaYca ..”
iti lalitavistare 14 aH .
tataH saMkzubDacitto'sO svakIyaM SudDAntaM
viveSa . divase'smin rAhulanAmA puttro'sya
samajani . rAjA SudDodanaH svANgajasya BramaRa-
vfttAntaM sarvvaM niSamyAsya sannyAsagrahaRaM SaNka-
mAnaH caturzu nagaradvArezu senAvyUhAn sanniveSa-
yati sma tasya parirakzaRArTam .
ratirasABijYAn yuvatijanAnantaHpurezu bahu-
tarAn prezayAmAsa boDisattvasya pramohanAya .
aTAgatA rajanI, sidDArTasya tu cittaM vyAku-
litamatIva gehAt pravrajya BEkzyagrahaRArTam .
tato nftyAdipramodAt paraM nidritAH sarvvA yuvatI
rvilokya SayanAt SanEH SanErutTito vyalokayat .
<P>“tatra kAScidvyapakfzwavastrAH kAScid-
viDutakeSyaH kAScidvikIrRABaraRAH kAScid-
viBrazwamukuwAH kAScidbihatEraMSErvigopitagAtryaH
kAScidvisaMsTitamuKAH kAScidbiparivarttita-
nayanAH kAScit prasravantyo lAlABiH kASci-
dDasantyaH kAScit prahasantyaH kAYcitpralapantyaH
kASciddantAn kawakawAyantyaH kAScidbivarRa-
vadanAH kAScidvisaMsTitarUpAH kAScit prala-
mbitabAhavaH kAScidvikziptavadanAH kAScidud-
GAwitaSIrzAH kAScidavaguRWitaSIrzAH kASci-
dviparItavarttitamuKamaRqalAH kAScit praDvasta-
SarIrAH kAScidbiBagnagAtryaH kAScinnikubjAH
KuruKurAyamAnAH kAScinmfdaNgamupaguhya pari-
varttitaSIrzaSarIrAH kAScidbIRAvallakyAdyapari-
budDapARayaH kAScidveRuM dantEH kawakawAyantyaH
kAScit kimpalanakulasampatAqAvakarzitavAdya-
BARqAH kAScinnimezonmezaparivarttanayanAH kASci-
dvivfttAsyA evaM tadvikftaM DaraRItalagatamantaH-
puraM nirIkzamARo boDisattvaH SmaSAnasaMjYA-
mutpAdayati sma .” tatredamucyate .
“tAM dfzwva udvigna sa lokanATaH
karuRaM viniSvasya idaM jagAda .
aho vatA kfcCragatA vrajeyaM
kaTaM ratiM bindati rAkzasIgaREH ..
atimohatamAvfte durmmati-
kAmaguRErnirguRasaMjYinaH .
vihagapaYjaragatrA yaTA nahi
laBanti kadAcid viniHsftam ..”
iti lalitavistare . 15 aDyAye ..
atIte'Ta niSIDe sidDArTA'SvapAlamAhUyAha
“jarAmaraRapaYjaraniyatasattvaparimocanasya sama-
yo hyupasTito me .” ataeva grahIzyAmi
sannyAsam . vismito'SvapAlo'bravIt rAja-
puttrasya te sannyAsagrahaRamanucitaM na samarTo'si
sannyAsASramasya kazwAni soQum .
[Page3-433-a+ 52]
sidDArTa Aha .
“vivarjitAH sarpaSirA yaTA buDE-
rvigarhitA mIQaGawA yaTASuciH .
vinASakAH sarvvasuKasya Candaka
jYAtvA hi kAmAnna vijAyate ratiH ..”
Candaka SfRu yAni duHKaSatAmArzitA pUrvva-
janmAntare .
banDanArunDanAstAqanAstarjjanAH kAmaheto-
rmayA no ca nirvvidaBUt ..
saMskftamAnasaM pramadavasagataYca
mohAkulaM dfzwijAlAvftam .
anDaBUtaM purA AtmasaMjYA-
grahAkArakA vedanAvItivfttA ime ..
GarmmAjYAnataH samBUtA calacapalA'-
nityameGEH samA vidyudBiH sadfSAH .
osabindUpamA fktatucCA asArAH
anAtmA ca SUnyasvaBAvA ime sarvvaSaH ..
svayamahamaBiruhya nAvAmimAtmAnA'vatIryya
saMsAra oGErahaM tArayizye'nantaM jagat .
SokasaMsArakAntArarozormmirAgagrahA-
vyAkule vErAkule dustare eva cittaM mama ..
tadAtmanottIryya idaM BavArRavaM
sarvEradfzwirgrahakleSarAkzasam .
svayaM taritvA ca anantaraM jagat
sTale'ntarIkze ajarAmare Sive ..”
lalitavistare 15 aDyAye .
ataSCandaka ! pravrajAmyaDunEva satvaramAnayASvam .
taTAnuzWite sidDArTo'sO strItanayagurujanAn
sarvvAn rAjyamESvaryyaYca vihAyASvamAruhya
nirgataH . nijanagarAddvAdaSayojanadUrasTitaM
mallarAjyaM prApya tatrEva vaSizWASramasanniDO
CandakamaSvasahitaM visfjya kOzeyamapahAya
piDAya balkalavAsasamekAkI vESAlIM nAma-
nagarImupatasTe . tatra ArAQakAlAmanAmA
jinapuruzastriSatakaSizyEravAtsIt, sidDArTo-
'sya Sizyo'BUt . AhEkadA guruH, pavitracetA
fjurBaktimAn puruza evAlaM brahmacaryyaM grahItum,
labDuYca sarvvamESvaryyam . hfdi yasya vimalo
nirvvARapradIpaH pradIptastamaH stomagrasanapawurBavasya .
na tasya suKadamESvaryyavijfmBitaguruvacanam .
tataH saptaSatIM SizyatatindaDAnasya rudrakanAmnaH
sADoH samIpaM gatvA kftvAnena samBAzaRaM gaya-
SIrzaM jagAma . tatrodBAvitamanena yad brAhmaRAH
SramaRASca boDasvarUpaM labGumaviSudDaM kAyamAnasaM
niyojayanti tadagnimutpAdayitumArdrakAzWadbaya-
GarzaRamiva vEPalyaM Bajate . SuzkakAzWaKaRqadvaya-
GarzaRena yaTA labDamanoraTA mAnavAstadvat
kAyamanasorviSudDayoH satoH svataSca boDa-
lABaH SakyaH . tataHparamasO boDisattvo gatyA
grAmamuruvilvAKyaM vijanaM tatrEvozituM mano
daGe . paramayatnenAtrEva kAyaSudDiM cittaSudDiYca
viDAya AsPAlanAKyaM durdDaraM DyAnaM daDAra .
[Page3-433-b+ 52]
atrAsO kasmiMSciddivase vadarImekikAM kasmiM-
ScidvA taRqulamekaM kadAcidbEkamAtraM kalAyaM
BakzayitvA kasmiMScidupozaRena vA kAlaM
vilaNGya SuzkacCavirmasIvarRo baBUva . tato'sO
dehamitTaM niBajya labDuM samboDaM na samarToBaveya-
miti vicintya pozaRakaramAhAraM jagrAha .
divase'smin SudDodanaH svapnaM dadarSa priyaH puttro
me maRimuktAdiviBUzitavAraRarUpeRa udumbara-
tarumAruroha . trElokyalokAH pUjanAyAsyA-
gacCantIva, yaSoGarApi gopAparanAmnI dadarSa
svapnaM viviDam svayaM SAkyasiMhaSca paYca,
yaTA jagadaKilaM SayyA me, vimbaPalamiva sumeru-
SiKaramupaDAnIBUtaM me, vAmadakziRakaradvayaM me
prAcyapaScimasamudropari pAdAvuBO me dakzi-
RAbDO plavante, nABikamalAn me samutTitEH
sTirikAtfREScApUritamaKilaM naBaH . tataSco-
tTAyAsO UruvilvozitAyAH sujAtAnAmi-
kAyA nAryyAH sakASAt BikzAM jagrAha .
<P>itaH sidDArTo DyAnaM daDAra, nirvvARe paTi tasya
satataM paripanTI sannapi durnivAro mAraH parA-
jito DyAnavIreRa yogisiMhena palAyanaM cakre .
tatastasyEva kandarpasya tanaye yatete tandrA ratiSca
yogipravarasya mohanAya, viPalAni tu jAtA-
nyanayormanoraTAni . tataH sarvveByaH kfcCreByo
visuktaH sidDArTo boDaYca vimalaM leBe . tadAsA-
vaDirUQayogaH manasyasya mukure pratiPalitaM
sakAraRamaKilaM jagat . tataSca cintayAmAsa saH
jIvAnAM janma, tezu ca jIzasya saMyogo viyoga-
ScEva duHKaduHKAnyetAni . na jAnIte mAnavastan
mohajAlenAvfto durvvizahaM duHKaM sahata iti .
tataH kasmAdAgataM jarAmaraRamiti cetasA kfte
praSnetenEva niScinoti saH, yajjanmana evAgacCati
jarAmaraRamiti, kutastarhi hyAgataM janma
kimasya vA kAraRam ? saMsArAdasmAjjAti-
rataeva Bava eva kAraRamatra . Bavastarhi kuta
AyataH kimasya vA kAraRaM ? upAdAnAdAgato
BavastadupAdAnamevAsya kAraRam . kasmAdupA-
dAnamAyAtantarhi kimasya vA kAraRaM ? tfzRAyA
AgatamupAdAnamatastfzREva kAraRamasyeti . tarhi
kuta AyAtA tfzRA kAraRaM vA kimasyAH ?
vedanAyA AgatA tfzRA ato vedanava kAraRa-
masyAH . kuta AyAtA vedanA, asyA vA kiM
kAraRam ? sparSAdAyAtA vedanA, ataH sparSa
eva kAraRaM vedanAyA iti . sparSastarhi kuta
AyAtaH kiM vA kAraRamasya ? . zaqAyatanA
dAgataH sparSastato'sya kAraRaM sa eveti .
kuta AyAtaM zaqAyatanaM kAraRaM vA kimasya ?
nAmarUpAByAmAgataM zaqAyatanam ataevAsya
kAraRameva tEti . kutastarhyAyAte nAmarUpe
kAraRaM vA kimanayoH ? vijYAnAdAgate nAma-
rUpe'to'nayoH kAraRaM vijYAnamiti . kuta
AyataM vijYAnantarhi kAraRaM vA kimasya ?
[Page3-433-c+ 52]
saMskArAdAgataM vijYAnamato'sya kAraRaM sa
eveti . saMskArastarhi kuta AyAtaH kAraRaM
vA kimasya ? avidyAyA AgataH saMskAra
stato'sya kAraRamavidyEveti .
<P>sPuwamidAnImavidyEva kAraRaM jagato'Kilasya .
tato vilomena prakawIBUtaM yat avidyAyAH
saMskAraH saMskArAd vijYAnam, vijYAnAnnAma-
rUpe tAByAM nAmarUpAByAM zaqAyatanam, zaqAya-
tanAt sparSaH, sparSAd vedanA, vedanAyAstfzRA
tfzRAyA upAdAnam upAdAnAt saMsAraH
saMsArAjjAtiH jAterjarAmaraRamiti .
<P>prakAreRAnenotpanno duHKadrumo jIvAnAm .
tadidAnIM pratiBAtaM avidyEva mUlamasya pAda-
pasya nirastAyAmavidyAyAM kuto duHKaprasaNgaH
krameRa tasmAt janmajarAmaraRaM duHKaM cintA-
kleSaH pIqA ca sarvve dUre palAyante . evaM
jIvAnAmudeti cittAkASe DarmmAlokaH .
udite tasmin manaHsaMyogena jYAnaM darSanaM vidyA
smftirbudDiSca sarvvaM pratyakzIBavati . tata idAnIM
sidDvArTo budDaH saYjAtaH .
tataScAgato'tra mbakAnagaryyA rAjA budDasya
SrIpAdapadmasandarSanAya . so'smE hyupadideSa
“ahiMsA paramo DarmmaH .” ityatastvamanutizWa
tadDarmmaM nirvvARamokzaYcAnvizyeti .
<P>tato'sO budDo nEraYjananAmnIM nadIM kzirikA-
vanaYca tyaktvA ujjvalamupavanaM pratasTe . atra sa
UnapaYcASadvAsarAnupozaRamaNgIkftavAn . tata
stasmAt sTAnAnnirgatya gayAM nAhAlaM bundadviraM
lohitavastukaM ganDapuraM sAraTipuraYca krameRa
gatvA tyaktvA ca kASikAmupatasTe, atrAsya
kORqinyaH sidDaH Sizyo'BUt budDastaM nAmnA
jYAnakORqinyaM cakAra . kAle'smin bahu-
saMKyakA lokA AgatyAgatya budDasya SizyA
aBavan .
tataH kASIGAmnaH sa UruvilvAsTitaM senAnI-
nAmakaM grAmaM prayayO tatra nEraYjanatIre nAmnA
uruvilvAkASyapaH SatADikaviMSativayAH paYca-
SataSizyEranugataH prativasati sma . lokA jAna-
ntyamumahanniti . budDo gatvAsya samIpaM pradA-
yAsmE jYAnopadeSaM vimalaM SizyaM taM cakAra .
dfzwvA SaktimalOlikIM bahavo lokA vismitA
DarmmaM bOdDaM gfhItavantaH .
tadA vimbasAro magaDarAjaH SuSrAva gayaSIrzaM
budDadevaH prApta iti . gatvA samIpaM prapUjya ca
paramayA BaktyAsya SizyatvaM svIcakAra . tato
mAgaDo svIyAM nagarIM gantuM nimantrayAmAsa
tam . jagrAhAsya praRayaM budDaH . SArIputtro'tra
mOdgalAyano'sya Sizyo'Bavat .
SrutavAn koSalapatiH prasenajit budDo devo
rAjagfhe jetavane pratizasatyaDuneti . gatvA ca
tatra tvaritaM budDasanniDimuvAca, pUrRakASyapaH
parivrAjakagoSAlaH vErAputtrasaYjayaH ajitakeSaH
[Page3-434-a+ 52]
kambala ityate anye ca bahavo budDarzayastizWanti,
na te loke kadApi budDanAmnA paricAyayituM
Sekustarhi BavAn kiM na lajjate ahaM budDa
ityAtmAnaM paricAyayitum . budDastam ‘kumAra-
dfzwAntasUtraM, SrAvayAmAsa tenonmIlitacakzuH
Sizyo'BUttasya tataH prasenajit koSalarAjaH .
dIkzite rAjYi koSaleSvare budDaH SudDodanAya
saMvAdaM prezayAmAsa “rAjan ! puttraste papAvi-
dAnIM mftyunivAraRamamftam . tenEva so'Kilasya
jagatastfzRAM pApIyasIM vArayAmAsa, SudDodanaH
SAkyapatirAkarRya vfttAntaM parAM mudamavApa .
AnetuM puttraM kapilavastunagaryyAmasmE dUtaM punaH
punaH prezitavAn yo yaH prayAti dUto'sya
sakASaM na sa punaH pratinivfttaH sTito'sya
dokzitastatrEva . SudDodanaH sADuM kAludAyIti-
nAmAnaM patreRa saha prezitavAn . udAyI
prAggamanAdaNgIcakAra yadi cAhaM dIkzito'pya-
Bavizyam vAramekamapi pratinyavarttizye . udAyI
budDasya samIpaM gatvEva dIkzitaH . budDastaM pratijYA-
paripUraRAya SudDodanasyAntikaM prezayAmAsa .
udAyI gatvAha rAjAnaM Bo BUpa ! devo budDo
'trAjigamizurnatvavasTAtumicCurnagaryyAm vihAre-
'vasTAtumiyeza saH . rAjA jetavanasTamiva
nyagroDArAmaM kapilavastunagare viracayyAgamana-
masya pratIkzAYcakre . tatrAgatya budDvo nyagroDArAme
tasminnuvAsa . atrAgatya pitfvyO SudDodano'mf-
todanaScAsya lakzaM lakzaM SAkyasantatayaSca SizyA
aBUvan . tatrAvasTAnasamaye budDasya pAlayitrI
gOtamI vanitA yaSoDarA ca BEkzASramaM gfhIta-
vatyO puttro'pi rAhulo'jAtakanizWo janakena
dIkzitaH .
<P>tato budDo gfDrakUwamAgatya vasatiYcakre . samaye-
'smin devadatto'sya jYAtijaH SatruH SilpinaM
dAkziRAtyAdAninAya . tena ca nihantuM budDaM
kUwayantraM niramAyi . anenAhato budDo vyaTAM
prApa nikzepaRAvasare yantrasya taM budDaM rirakzizuH
kumBIrastatprahAreRa prARAMstyatyAja .
kAle'smin vimbasAre mAgaDe paYcatvaM gate
ajAtaSatrurlubDo durddAnto magaDaM SaSAsa, deva-
datto'sya mitramAsIt . ekadAjAtaSatrurbudDa-
sanniDAvAgatya papracCa taM “nAnAkarmmasu vyAsakto
manuzyo DanamaBIzwamupArjjayituM yatate, prApya
tu vAYCitaM DanaM suKI ca Bavati, Darmme taTA tu
niDAya manastadrUpaM muKaM pratyakzamApnuyAt kim ?
budDaH pratyuvAca kiM karmmaRA yAgena homena vA .
nyAyAnyAyO viPalO aDamAnAmuttamAnAYca
tiraskArapuraskArO ca tadban nizPalO . pitarO
nAtmIyO ca yo'smin jagati prAptavAn mahA-
satyam, satye paTi pravizwavAMSca jAnAti sa eva
janmEva mftyuriti . so'smin janmanyevAkzayo-
'vyayo nirvvARaM mokzaM laBate na punarAyAti saH .
pfTivyAdiBUtacatuzwaye'sya yaTAkramaM BUtAnye-
[Page3-434-b+ 52]
kIBavanti . itTamupadeSena budDasya ajAtaSatro-
rmAnasaM tat kzaRAdeva pravaRaM baBUva . yo'sya
jugupsApAtramAsIt sa idAnIM BaktipAtramasyA-
BUt . ajAtaSatrurbudDAd dIkzAM jagrAha .
<P>gfDrakUwAdbudDaH pAwalIgrAmamAjagAma . kapi-
lanAmAtra sADurbAhmaRo'nena vyaloki . samBAzya
taM paTi gacCannasO caturddiSaM nirIkzAYcakre,
Anando'sya paricaro jijYAsayAmAsa kimitTaM
nirIkzase vyApArayaMScakzuzIti . budDa Aha
Ananda ! parihAsye'hamimaM lokamidAnIm .
tataH sa AmragrAmaM jambugrAmaM BaRqagrAmaM hasti-
grAmam anyAMSca vfjinAM mallAnAYca grAmA-
natikramya BojanagaraM prAptaH . sTAnAdasmAjja-
lukAKyamahAvanamAgatyAvasTitaH . atra kuRqa-
nAmno DAtugAlakAd baRigviSezAdAhAryyaM
gfhItavAn .
tato'sAvAnandaM samboGayAmAsa Bo nagarIM kuSIM
gantAsmi . ataHparaM taTAgato nagarIM pAvA-
matikramya nadIM hiraRvatIM tIrtvA niviqaM vanamekaM
prAptaH . atrAnandaM prAha pArSvayorahantIvravedanayA
samAkrAnto'smi, ato'hamatrEva tizWAmIti .
Anando jalamAninAya prakzAlya pAdO budDo
DyAnaM samAlalambe . kAle'sminnAgatya pukkaSo
mallarAjaH pAdO budDasya prapUjayAmAsa . budDo'sya
dIkzAM cakAra . so'smE dattavAn sOvarRAnala-
NkArAn praRamya ca prasTitaH . gate mallarAje
AnandaM prAha budDaH preyAn me Ananda ! tvaM pari-
DApayAlaNkArAn sOvarRAnaNgezviti . taTAnu-
zWite tadAnIM dehasya jyotizAsyAKilaM jagad
vyAlokitamivAsIt . BaktiBareRAnandaH prAha
Bagavan ! na dfzwaM kadApi mayAtraBavatAmetAdfSa-
mOjjvalyaM dehasya . dayasva tAvat kaTaya
kAraRaYcAtreti . cakAra pratyuttaraM budDo devo
niboDa Ananda ! nirvvAsyataH pradIpasya SiKe-
vANgakAntirme vyutkrAntetyatra kAraRam .
anantaramuBO militvA hiraRvatyAstIre Aja-
gmatuH . budDastatra svIyaM samastaM paricCadaM pari-
hAyEkavasano nadyA hiraRvatyAH kuSyASca
nagaryyA uBayayormaDyadeSasTaM vanaM viviktaM viveSa .
paTi prAha cAnandaM klAntasya me SayyAM viDat-
sveti . AnandaH SayyAM sajjIcakAra, supto-
tTito budDa AnandAya BikzukARAM karttavyaM
sUtrAntaM vinayaM mAtfkAdIni DarmmatattvAmyupa-
dideSa . AnandastatsarvvaM samAhitena manasA
jagrAha . tata AnandamAdideSa sAlamahi-
ruhayormaDye SayyAM sTApaya niSITe'dya me SezaM
vijAnIhIti . tato budDastatrEva samADimADAya
hyapArTivaM jyotiravalokayAmAsa tato'sO
cintayati sma nirvvARam .
<P>BaktaH paramAnando ruroda gaRqaM saMplAvyAsya
vigalitaScASrupravAho'viralaDArayA tamAha
budDa Ananda ! saMsAro'yamasAraH sAro nirvvARa-
[Page3-434-c+ 52]
meva tadarTaM yatasveti . itTaM paramakfpAlurbudDadevo
nirvvARaM prApa .
itTaM sa hareravatAraH --
“vikIryya vijYAnamayIM praBAM praBu-
rjagatpradIpaH praTitaH praBAkaraH .
budDaH sa rASirmahasAM mahojjvalo
jvalaMSca nirvvARapadaM paraM gataH ..
prakzAlya trElokyamalaM malImasaM
pravfdDahiMsArasadUzitaM viBuH .
praboDaDArADaraBUrivAriBI
rarAja devo Buvi boDaBAskaraH ..”
kuSInagarasTite mukuwabanDanacEtye'sya SizyAH
dehaM BasmIBUtaM cakruH . SizyavyUhenAsya pavitra-
dehaBasmAvaSezArTaM vivadamAnena niraRA
BasmaBireBirazwapradeSevvazwO cEtyA nirmmitA
Bavantviti ..)
<LEND>
