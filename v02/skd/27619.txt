<L>27619<pc>3-749-c<k1>mumukzuH<k2>mumukzuH
mumukzuH¦, puM, (moktumicCatIti . muc + san + uH .)
muktimicCaH .. (yaTA, SrImadBagavadgItAyAm .
4 . 15 .
“evaM jYAtvA kftaM karmma pUrvvErapi mumukzuBiH .
kuru karmmEva tasmAttvaM pUrvvEH pUrvvataraM kftam ..”)
tatparyyAyaH . SramaRaH 2 yatiH 3 vAcaMyamaH 4
vratI 5 sADuH 6 anagAraH 7 fzi, 8 muniH 9
nirgranTaH 10 BikzuH 11 . iti hemacandraH
1 . 75 .. aTa mumukzukftyam . manuH .
“iha cAmutra vA kAmyaM pravfttaM karmma kIrttyate .
nizkAmaM jYAnapUrvvantu nivfttamupadiSyate ..
[Page3-750-a+ 52]
pravfttaM karmma saMsevya devAnAmeti sArzwitAm .
nivfttaM mevamAnastu BUtAnyatyeti paYca vE ..”
kAmanApUrvvakaM karmma SarIrapravfttihetutvAt
pravftta tadeva karmma kAmanArahitaM punarbrahma-
jYAnAByAsapUrvvakaM saMsAranivfttihetutvAt nivftta-
mucyate . sArzwitAM samAnagatitAM fzergatyarTatvAt
paYcaBUtAnyatyeti atikrAmati mokzaM prApnotI-
tyarTaH . vizRupurARe ca . 6 . 7 . 38 . viSizwaPaladA
kAmyA nizkAmARAYca muktidA . BagavadgItApi .
“yuktaH karmmaPalaM tyaktvA SAntimApnoti nEzWi-
kIm .
ayuktaH kAmakAreRa Pale sakto nibaDyate ..”
yuktaH ISvarAya karmmARi na PalAya ityevaM
samAhitaH . PalaM tyaktvA karmmARi kurvvanniti
SezaH . SAntiM mokzAKyAM nEzWikIM nizWAyAM
BavAm . sattvaSudDiH jYAnaprAptiH sarvvakarmma-
saMnyAsaH jYAnanizWAkrameReti vAkyaSezaH .
ayuktastadvahirmmuKaH . kAmakAreRa kAmaprerita-
tayA kAmataH pravftteriti yAvat . Pale saktaH
san PalAyedaM karmma karomItyevaM Pale sakto
nitarAM banDaM prApnoti . taTA ca arjjunaM prati
BagavadbAkyam .
“mayi sarvvARi karmmARi saMnyasyADyAtmacetasA .
nirASIrnirmamo BUtvA yuDyasva vigatajvaraH ..”
saMnyasya niHkzipya samarpya iti yAvat . aDyAtma-
cetasA vivekabudDyA ISvarAya Bftyavat karomi
ityanayA budDyA nirASIstyaktakAmasaNkalpaH .
ataeva nirmmamaH mamatArahitaH . vigatajvaraH
vigatasantApaH . vyaktamAha sa eva .
“yat karozi yadaSnAsi yajjuhozi dadAsi yat .
yat tapasyasi kOnteya ! tat kuruzva madarpaRam ..”
vizRupurARam .
“karmmARyasaNkalpitatatPalAni
saMnyasya vizRO paramAtmarUpe .
avApya tAM karmmamahImanante
tasmin layaM ye tvamalAH prayAnti ..”
karmmamahIM BAratavarzarUpAm . ekAdaSaskanDe .
“vedoktameva kurvvARo niHsaNgo'rpitumISvare .
nEzkarmyAM laBate sidDiM rocanArTA PalaSrutiH ..”
vedoktameva kurvvARo na tu nizidDam . nanu karmmaRi-
kriyamARe tasminnAsaktitastatPalaM syAdeva na tu
nEzkarmmyarUpA PalasidDirata evAha niHsaNgo-
'naBiniveSavAn ISvare'rpituM na tu PaloddeSena .
aTa Palasya SrutatvAt karmmaRi kfte PalaM Bavatyeva
ityAha rocanArTeti karmmaRi rucyutpAdanArTA .
ataeva tatrEva .
“PalaSrutiriyaM nFRAM na Sreyo rocanaM param .
SreyovivakzayA proktA yaTA BEzajyarocanam ..
utpattyEva hi kAmezu prARezu svajanezu ca .
Asaktamanaso marttyA Atmano'narTahetuzu ..
na tAnaviduzaH svArTaM BrAmyato vfjinADvani .
kaTaM yuYjyAt punastezu tAMstamo viSato buDaH ..
[Page3-750-b+ 52]
evaM vyavasitaM kecidavijYAya kubudDvayaH .
PalaSrutiM kusumitAM na vedajYA vadanti hi ..”
iyaM PalaSrutirna SreyaHparamapuruzArTaparA na Bavati
kintu bahirmuKAnAM nFRAM mokzavivakzayA avA-
ntarakarmmaPalEH karmmasu rucyutpAdanamAtraM yaTA,
BEzajye OzaDe rucyutpAdanam . yaTA, --
“piba nimbaM pradAsyAmi Kalu te KaRqalaqqukAn .
pitrEvamuktaH pibati na PalaM tAvadeva tu ..”
tatrAgadapAnasya na Kalu KaRqAdilABa eva
prayojanaM kintvArogyam . taTA vedo'pyavAntara-
PalEH praloBayan mokzAyEva karmmARi viDatte .
nanu karmmakARqe mokzasya nAmApi na SrUyate kaTa-
mevaM vyAKyAyate yaTASrutasyEva GawanAt ityAha
utpattyeti dvAByAm . utpattyA svaBAvata eva
kAmezu paSvAdizu prARezu Ayurindriyabala-
vIryyAdizu svajanezu puttradArAdizu anarTahetuzu
paripAkato duHKahetuzu atastAn svArTaM parama-
suKamaviduzaH ajAnataH ato na tAn prahvI-
BUtAn buDo vedo yadboDayati tadeva SreyaH iti
viSvasitAn ityarTaH . tAn evamBUtAn vfjinA-
Dvani kAmavartmani devAdiyonO BrAmyataH tataH
punastamoBUtavfkzAdiyoniM viSata iti . paSu-
kAma iti ca suKaputtrAdikAma iti ca kaTaM
punastezveva kAmezu ayaM buDo vedo yuYjyAt prava-
rttayet . taTA satyanAptaH syAt iti BAvaH .
kaTaM tarhi karmmamImAMsakAH PalaparatAM vadanti
tatrAha . evamiti vyavasitaM vedasyABiprAyaM
avijYAya kusumitAmavAntaraPalarocanayA rama-
RIyAM paramaPalaSrutiM vadanti kutaste kubudDaya-
statrAha hi yasmAt vedajYA vyAsAdayaH na taTA
vadanti iti . ataeva nizkAmakarmmaRa Atma-
jYAnArTatoktA yaTA, --
“ayameva kriyAyogo jYAnayogasya sADakaH .
karmmayogaM vinA jYAnaM kasyacinneha dfSyate ..”
so'pi duritakzayadbArA na sAkzAt . taTA ca .
“jYAnamutpadyate puMsAM kzayAt pApasya karmmaRaH ..”
taTA SrutiH .
“tamevaM vedArTavacanena brAhmaRA vividizanti
brahmacaryyeRa tapasA SradDayA dAnenayajYenAnaSanena
ceti .”
taM AtmatattvasAkzAtkAraM ataeva yajYAdInAM
jYAnaSezatAYcAvaDAryya nizkAmezu karmmasu prava-
rttate . paRqitenApi mUrKaH kAmye karmmaRi na
pravarttayitavya ityAha zazWaskanDe .
“svayaM niHSreyasaM vidvAnnavaktyajYAya karmma hi .
na rAti rogiRe'paTyaM vAYCate'pi Bizak-
tamaH ..”
rAti dadAti iti samayapradIpe SrIdattaH ..
“dAsIdAsamalaNkAramannaM zaqrasasamBavam .
puruzottamatuzwyarTaM pradeyaM sArvvakAlikam ..
yadyadizwatamaM loke yaccApyasti gfhe Suci .
tattadDi deyaM prItyarTaM devadevasya cakriRaH ..”
[Page3-750-c+ 52]
idaM dAnaM brAhyaRasampradAnakameva vizRuprItimu-
ddiSya evaM sarvvatra dAne . vizRuprIteH sAmAnyataH
SrutatvAt . aTa vizRuprItO devatADikaraRanyAya-
viroDa iti cenna svargavadaDikAriviSezaRatvena
tatsattvaprasADanAt ityAhuH . brAhmaRasampradAna-
katve kiM mAnamiti cet vAmanapurARe tattan-
mAsaBedena tattaddAnamaBiDAya .
“vizRuprItyarTametAni deyAni brAhmaRezvaTa .
deyAni vipramuKyeByo maDusUdanatuzwaye ..”
ityaBiDAya dAsIdAsamityAdivacanadbayABi-
DAnAt . taTA ca vizRuDarmmottarAgnipurARayoH .
“yatra yatra Bavet prItirvizayeByo mahAmune ! .
tattadacyutamuddiSya vipreByaH pratipAdayet ..”
vizRuDarmmottaratftIyakARqe tu vizRusaMpradAnaka-
meva dAnaM yaTA, --
‘vizRoH SaNKapradAnena vAruRaM lokamApnuyAt .’
ityAdinA .
“kzIrapallavasaMyuktAn kalasAn suviBUzitAn .
dattvA vE devadevAya vAjimeDaPalaM laBet ..”
ityantena tattat PalaM tattaddAnamaBiDAyoktam .
“akAmaH sAtviko loko yatkiYcidvinive-
dayet .
tenEva sTAnamApnoti yatra gatvA na Socati ..
DarmmabARijikA mUQAH PalakAmA narADamAH .
arccayanti jagannATaM te kAmAnApnuvantyuta ..
antavattu PalaM tezAM tadBavatyalpameDasAm ..”
taTA .
“padByAM pratIcCate devaH sakAmena niveditam .
mUrdDnA pratIcCate dattamakAmena dvijottamAH ..”
uktavAmanapurARavacane sArvvakAlikamityanena
malamAsAdAvapi vizRuprItyarTaM deyamiti . iti
malamAsatattvam ..
(tatra mumukzatAmudayanAni vyAKyAsyAmaH . tatra
lokadozadarSino mumukzorAdita evAcAryyA-
BigamanaM tasyopadeSAnuzWAnam . agnerevopa-
caryyA DarmmaSAstrAnugamanaM tadarTAvaboDastenAva-
zwamBastatra yaToktAH kriyAH satAmupAsanamasatAM
parivarjjanaM na saNgatirdurjjanena satyaM sarvvaBUtahita-
maparuzamanatikAle parIkzya vacanaM sarvvaprARizu
AtmanIvAvekzA sarvvAsAmasmaraRamasaNkalpana-
maprArTanA anaBiBAzaRaYca strIRAM sarvvaparigraha-
tyAgaH kOpInaM pracCAdanArTaM DAturAganivasanaM
kanTAsIvanahetoH sUcI pippalakaM SOcADAna-
hetoH jalakuRqikA daRqaDAraRaM BakzyAcaryyArTa-
pAtraM prARaDAraRArTamekakAlamagrAmyo yaTo-
papanna evAByavahAraH . SramApanayanArTaM SIrRa-
SuzkaparRatfRAstaraRopaDAnaM DyAnahetoH kAya-
nibanDanaM vanezvaniketavAsaH tandrAnidrAlasyAdi-
karmmavarjjanaM indriyArTezvanurAgopatApanigrahaH
suptasTitagataprekzitAhAravihArapratyaNgacezwAdi-
kezvAramBezu smftipUrvvikA pravfttiH satkAra-
stutigarhAvamAnakzamatvaM kzutpipAsAyAsaSrama-
[Page3-751-a+ 52]
SItozRavAtavarzAsuKaduHKasaMsparSasahatvaM Soka-
dEnyadvezamadamAnaloBarAgerzyABayakroDAdiBirasa-
YcalanaM ahaNkArAdizUpasargasaMjYA lokapuruzayoH
svargAdisAmAnyAvekzaRaM kAryyakAlAtyayaBayaM
yogAramBe satatamanirvvedaH sattvotsAho'pavargAya
DIDftismftibalADAnaM niyamanamindriyARAM
cetasi cetasa AtmanyAtmanaSca DAtuBedena SarI-
rAvayavasaMKyAnaM aBIkzRaM sarvvaM kAraRavadduHKa-
masvamanityamityaByupagamaH . sarvvapravfttizu duHKa-
saMjYA sarvvasaMnyAse suKamityaBiniveSaH eza-
mArgo'pavargAya ato'nyaTA baDyate ityudayanAni
vyAKyAtAni .. iti carake SArIrasTAne paYcame-
'DyAye ..)
<LEND>
