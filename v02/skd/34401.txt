<L>34401<pc>4-534-b<k1>vyavahAraH<k2>vyavahAraH
vyavahAraH¦, puM, (vi + ava + hf + GaY .) vivAdaH .
ityamaraH .. vfkzaBedaH . nyAyaH . paRaH . sTitiH .
iti medinISabdaratnAvalyO .. * .. (karmma .
kriyA . yaTA, --
“na kaScit kasyacinmitraM na kaScikasya cidripuH .
vyavahAreRa jAyante mitrARi ripavastaTA ..”
yaTA ca raGuH . 3 . 62 .
“taTApi SastravyavahAranizWure
vipakzaBAve ciramasya tizWataH .
tutoza vIryyAtiSayena vftrahA
padaM hi sarvvatra guRErniDIyate ..”)
aTa vyavahAradarSanam . tatra yAjYavalkyaH .
“smftyAcAravyapetena mArgeRAGarzitaH parEH .
[Page4-534-c+ 52]
Avedayati cedrAjYi vyavahArapadaM hi tat ..”
smftisadAcAravahirBUtena vartmanA parErarTataH
SarIrato vA pIqitaScedrAjani nivedayettadbyava-
hAradarSanasTAnam . cedityatra saditi mETilAH .
Avedayati cedityanena svayaM vivAdotTApanaM
rAjYA na karttavyamiti SUlapARimahAmaho-
pADyAyAH . rAjYIti vyavahArapradarSakaparam .
taTA ca bfhaspatiH .
“rAjA kAryyARi saMpaSyet prAqvivAko'TavA
dbijaH ..” * ..
prAqvivAkalakzaRamAha sa eva .
“vivAde pfcCati praSnaM pratipannaM taTEva ca .
priyapUrvvaM prAgvadati prAqvivAkastataH smftaH ..”
kAtyAyanaH .
“vyavahArASritaM praSnaM pfcCati prAqiti sTitiH .
vivecayati yastasmin prAqvivAkastataH smftaH ..”
arTinaM prati BAzA te kIdfSI pratyarTinaM prati
ca tavApi kIdfSamuttaraM iti pfcCatIti prAw
SrutvA ca yuktAyuktaMtvena jayaM parAjayaM vA
vivinakti iti vivAkaH prAw ca sa vivAkaSceti
prAqvivAkaH .. * .. kAtyAyanaH .
“saprAqvivAkaH sAmAtyaH sabrAhmaRapurohitaH .
svayaM sa rAjA cinuyAttezAM jayaparAjayO ..
yadA kAryyavaSAdrAjA na paSyet kAryyanirRayam .
tadA niyuYjyAdvidbAMsaM brAhmaRaM vedapAragam ..
yadi vipro na vidbAn syAt kzattriyaM tatra
yojayet .
vESyaM vA DarmmaSAstrajYaM SUdraM yatnena varjjayet ..”
sa vinItaveSaH . manuH .
“jAtimAtropajIvI vA kAmaM syAdbrAhmaRabruvaH .
DarmmapravaktA nfpaterna tu SUdraH kadAcana ..
nADyApayati nADIte sa brAhmaRabruvaH smftaH ..”
vyAsaH .
“dbijAn vihAya yaH paSyet kAryyARi vfzalEH
saha .
tasya prakzuByate rAjyaM balaM kozaSca naSyati ..
yaH SUdro vEdikaM DarmmaM smArttaM vA BAzate yadi .
tasya daRqaM dbe sahasre sfknaRI cEva Bedayet ..
duHSIlo'pi dvijaH pUjyo na SUdro vijitendriyaH .
duzwAM gAM kaH parityajyArccayet SIlavatIM
KarIm ..”
vyavahAramAha kAtyAyanaH .
“vi nAnArTe'va sandehe haraRaM hAra ucyate .
nAnAsandehaharaRAdvyavahAra iti sTitiH ..”
nAnAvivAdavizayaH saMSayo hriyate'nena iti
vyavahAraH . BAzottarakriyAnirRAyakatvaM vyava-
hAratvam . taTA ca bfhaspatiH .
“ajYAnatimiropetAn sandehapawalArdditAn .
nirAmayAn yaH kurute SAstrAYjanaSalAkayA ..
iha kIrttiM rAjapUjAM laBate sadgatiYca saH .
tasmAt saMSayamUQAnAM karttavyaSca vinirRayaH ..”
ataeva nAradaH .
[Page4-535-a+ 52]
“aniyukto niyukto vA SAstrajYo vaktumarhati .
dEvIM vAcaM sa vadati yaH SAstramupajIvati ..”
dEvIM devAnumatAm .. * .. DarmmaSAstrayostu
viroDe lokavyavahAra evAdaraRIyaH . ityAha
sa eva .
“DarmmaSAstraviroDe tu yuktiyukto viDi smftaH .
vyavahAro'pi balavAn DarmmastenAvahIyate ..”
avahIyate avagamyate hi gatAvityasmAdDAtoH .
ataeva bfhaspatiH .
“kevalaM SAsstramASritya na karttavyo vinirRayaH .
yuktihInavicAre tu DarmmahAniH prajAyate ..”
yuktirnyAyaH . sa ca lokavyavahAra iti vyava-
hAramAtfkA .. ataeva kAtyAyanaH .
“kulaSIlavayovfttavittavadBiraDizWitam .
baRigBiH syAt katipayEH kulavfdDEraDi-
zWitam ..”
sada iti SezaH . kAtyAyanaH .
“saByenAvaSyavaktavyaM DarmmArTasahitaM vacaH .
SfRoti yadi no rAjA syAttu saByastadAnfRaH ..”
saByaH saBAyAM sADuH .. * .. taTAviDAnAha
yAjYavalkyaH .
“SrutADyayanasampannAH kulInAH satyavAdinaH .
rAjYA saBAsadaH kAryyAH SatrO mitre ca ye
samAH ..”
SrutADyayanasampannAH DarmmaSAstrajYAH . kulInAH
saNkarAdidozaSUnyamAtApitfvaMSaparamparAkAH .
evaMBUtAH saBAsadaH saBAyAM yaTA sIdanti
upaviSanti taTA dAnamAnasatkArEH rAjYA
karttavyAH .. * .. taTAviDAvasTAnena BUmeH saBAtva-
mAha manuH .
“yasmin deSe nizIdanti viprA vedavidastrayaH .
rAjYaH pratikfto vidbAn brAhmaRastAM saBAM
viduH ..”
vidvatsahatAvapi saBAparyyAyaparizacCabdamAha sa
eva .
“trEvidyo hEtukastakIM nirukto DarmmapAWakaH .
trayaScASramiRaH pUrvve parizat syAddaSAvarAH ..”
trEvidyaH trivedapAragaH . hEtukaH . sadyukti-
vyavahArI . ataevAmarAsaMhaH . saBA sadasi
saBye ca . atra BA dIptiH prakASo jYAnamiti
yAvat tayA saha sAkzAt paramparayA vA varttate
iti saBA .. * .. kAtyAyanaH .
“divasasyAzwamaM BAgaM muktvA BAgatrayaM tu yat .
sa kAlo vyavahArARAM SAstradfzwaH paraH smftaH ..”
azwamayAmAdyArdDapraharam . BAgatrayaM praharadbaya-
paryyantam . manuH .
“DarmmAsanamaDizWAya saMvItANgaH samAhitaH .
praRamya lokapAleByaH kAryyadarSanamAraBet ..”
manunAradabODAyanahArItAH .
“pAdo'Darmmasya karttAraM pAdaH sAkziRamfcCati .
pAdaH saBAsadaH sarvvAn pAdo rAjAnamfcCati ..
rAjA BavatyanenAstu mucyante ca saBAsadaH .
[Page4-535-b+ 52]
eno gacCati karttAraM nindArho yatra nindyate ..”
karttAraM vAdinam . rAjapAdaM vivecakaparam ..
anenAH nizpApaH .. arTitvamAhaturvyAsanAradO .
“yasya cAByaDikA pIqA kAryyaM vApyaDikaM
Bavet .
tasyArTiBAvo dAtavyo na yaH pUrvvaM nivedayet ..”
atrEva pUrvvapakzo Bavettasya iti kAtyAyanIye
tftIyapAdaH . na yaH pUrvvaM nivedayediti tasyo-
ttaraH pakza iti SezaH . sa yaH pUrvvamiti pAWe
yaH praTamaM nivedayati sa pUrvvavAdItyarTaH . bfha-
spatiH .
“ahaM pUrvvikayA yAtAvarTipratarTinO yadA .
vAdo varRAnupUrvveRa grAhyaH pIqAmavekzya vA ..”
yatra dbAveva vadataH praBo madvAkyaM SfRu iti tatra
brAhmaRAdikrameRADikapIqAdarSanena vA vAdo
grAhyaH .. * .. svayaM vivAdASaktO pratiniDimAha
nAradaH .
“arTinA sanniyukto vA pratyarTiprahito'pi vA .
yo yasyArTe vivadate tayorjayaparAjayO ..”
tayorvvAdiprativAdinoH . bfhaspatirapi .
“ftvik vAde niyuktaSca samO samparikIrttitO .
yajYe svAmyApnuyAt puRyaM hAniM vAde'TavA
jayam ..”
kAtyAyanaH .
“manuzyamAraRe steye paradArABimarzaRe .
aBakzyaBakzaRe cEva kanyAharaRadUzaRe ..
pAruzye kUwakaraRe nfpadrohe taTEva ca .
prativAdI na dAtavyaH karttA tu vivadet svayam ..”
kulastrIpraBftInAM pratiniDimAha vyAsaH .
“kulastrIbAlakonmattajaqArttAnAYca bAnDavAH .
pUrvvapakzottare brUyurniyukto BftakastaTA ..”
BrAtrAdItarasya pakzasTitasya daRqanIyatvamAha
nAradaH .
“yo na BrAtA pitA vApi na puttro na niyo-
jitaH .
parATavAdI daRqyaH syAt vyavahArezu vibruvan ..”
vibruvan virudDaM bruvan .. * .. nAradaH .
“nirvvezwakAmo rogArtto yiyakzurvyasane sTitaH .
aBiyuktastaTAnyena rAjakarmmodyatastaTA ..
gavAM pracAre gopAlAH SasyabanDe kfzIvalAH .
SilpinaScApi tatkAle AyuDIyASca vigrahe ..
aprAptavyavahAraSca dUto dAnonmuKo vratI .
vizamasTASca nAsevyA na cEtAnnAhvayennfpaH ..”
nirvvezwukAmo vivAhapravfttaH . anyena vAdAnta-
reRa . aprAptavyavahAraH zoqaSavarzAvaravayaskaH .
tatkAle vivAhAdisamAptiparyyantakAle . ete
vizamasTASca upaplavadeSasTASca uttamarRAdinA
nAseDyA nAvaDAraRIyAH etAn prAguktAn
vAdinA niveditAniti SezaH .. * .. yAjYavalkyaH .
“aBiyogamanistIryya nEnaM pratyaBiyojayet ..”
aBiyuktaH sannuttaramadattvA BAzAvAdinametaM
svABiyogAnupamardakena vivAdAntareRa na yoja-
[Page4-535-c+ 52]
yet . yumapadanekavyavahArAsamBavAt . nArado-
'pi .
“pUrvvadAdaM parityajya yo'nyamAlambate punaH .
vAdasaMkramaRAjjYeyo hInavAdI sa vE naraH ..”
hInavAdItyanena daRqyatoktA na tu prakftArTAdDI-
natA anyaTA CalApatteH .. * .. pAruzye prati-
prasavamAha sa eva .
“kuryyAt pratyaBiyogaYca kalahe sAhasezu ca ..”
vAkpAruzye SastrAdiprahArezu ca . yaTApUrvva-
mahamapyanenAkruzwaH SastreRa hata ityaparADA-
BAvAya pratyaBiyogaM kuryyAt . taTA ca bfha-
spatiH .
“Akruzwastu yadAkroSaMstAqitaH pratitAqayan .
hatvAtatAyinaYcEva nAparADI BavennaraH ..”
etena vAkpAruzyadaRqapAruzyayoH prakftABi-
yoge KaRqakABiyoge'pi na dozaH . yattu .
“pUrvvamAkzArayedyastu niyataM syAt sa dozaBAk .
paScAdyaH so'pyasatkArI pUrvve tu vinayo guruH ..”
iti nAradavacanaM tat pUrvvApekzayA parasyA-
DikavAkpAruzyotpAdakasyApi svalpadaRqaviDA-
yakam .. * .. yugapatsaMpravarttane aDikadaRqABAva-
mAha sa eva .
“pAruzye sAhase cEva yugapatsaMpravfttayoH .
viSezaScenna laByeta vinayaH syAt samastayoH ..”
vinayo daRqaH . evaYca daRqo'yamanaparADe mayi
kftaH pIqitatvAditi BAzAyAM pratyaBiyogaH
kAryya eva . pratyavaskandanottaratvena yugapadaneka-
vyavahArApattidozasyABAvAt .. * .. saBApateH-
karttavyamAha kAtyAyanaH .
“aTa cet pratiBUrnAsti vAdayogyastu vAdinoH .
sa rakzito dinasyAnte dadyAt BftyAya
vetanam ..”
pratiBavati tatkAryye tadvadBavati iti prati-
BUrlagnakaH . vAdayogyaH vivAdaPalasya sADita-
DanAdidAnasya daRqadAnasya ca kzamaH . vAdinoH
BAzAvAdina uttaravAdinaSca . taTAca yAjYa-
valkyaH .
“uBayoH pratiBUrgrAhyaH samarTaH kAryyanirRaye .
pratiBuvastvaBAve ca rAjYA saM jYapanaM tayoH ..”
rAjYA saMjYapanaM daRqatulyADikaraRaM nirRayasya
kAryye DanAdidAne rAjadantAditvAt kAryya-
Sabdasya pUrvvanipAtaH . BftyaH tadrakzako rAja-
niyuktaH .. * .. pratyarTI yadi kaYcit kAlaM
prArTayate sa laBate arTI tu kAlaM prArTayan
arTitvameva vyAhanyAditi tena kAlo na prArTa-
nIyaH . tadAha .
“pratyarTI laBate kAlaM tryahaM saptAhameva ca .
arTI tu prArTayan kAlaM tatkzaRAdeva hIyate ..”
kvacit pratyarTI kAlaM na laBate . yAjYavalkyaH .
“sAhasasteyapAruzyago'BiSApAtyaye striyAm .
vivAdayet sadya eva kAlo'nyatrecCayA smftaH ..”
sAhasaM manuzyamAraRam . gOratra dohyA .
[Page4-536-a+ 52]
aBiSApo mahApAtakAdinA . atyaye dravya-
nASe . striyAM kulastriyAM cAritrAMvavAdavizaya-
prAptAyAM dAsyAM svatvavivAde vA . ezu sadya eva
uttaraM dApayediti SUlapARiH .. viSezayati
kAtyAyanaH .
“yasmAt kAryyasamAramBaScirAttena viniScitaH .
tasmAnna laBate kAlamaBiyuktastu kAlaBAk ..”
apavAdamAha bfhaspatiH .
“aBiyoktA pragalBatvAt vaktuM notsahate yadi .
tadA kAlaH pradAtavyaH kAryyaSaktyanurUpataH ..”
atrApi viSezayati vyAsaH .
“rAjadavakfto dozastasmin kAle yadA Bavet .
avaDyayogamAtreRa na Bavet sa parAjitaH ..”
sa kftasamayabanDo'BiyuktaH .
“rAjadEvakftaM dozaM sAkziBiH pratipAdayet .
jEhmena varttamAnastu daRqyo dApyastu tadDanam ..”
avaDyatikramaheto rAjadEvikadozasya pramitO
na tadatikrAmako'parADyati jEhmAcca tadati-
krameRa daRqyo BaNgI ca BavatItyarTaH . Cadma-
kAWinyAdiyukto jihmaH . taTA ca hArItaH .
Cadma mAyA vyAjayuktA nikftiH . kOwilya-
kAWinyaSAWyavErasyasadBAvayuktaM jEhmyamiti yuktaM
yogaH .. * ..
aTa vyavahArapAdanirRayaH . tatra bfhaspatiH .
“pUrvvapakzaH smftaH pAdo dbipAdaScottaraH smftaH .
kriyApAdastaTA cAnyaScaturTo nirRayaH smftaH ..
miTyoktO ca catuzpAt syAt pratyavaskandane
taTA .
prANnyAye ca sa vijYeyo dbipAtsaMpratipattizu ..”
yadyapi saMpratipattAvapi nirRayo'sti taTApyu-
ttaravAdinEva BAzArTasyANgIkftatvena kriyAsADyo
na Bavati iti dvipAdatoktA .. * ..
aTa BAzApAdaH .
tatra BAzAsvarUpamAhatuH kAtyAyanabfhaspatI .
“pratijYAdozanirmmuktaM sADyaM satkAraRAnvitam .
niScitaM lokasidDaYca pakzaM pakzavido viduH ..
svalpAkzaraH praBUtArTo niHsandigDo nirAkulaH .
viroDikAraRErmukto viroDipratiroDakaH ..
yadA tvevaMviDaH pakzaH kalpitaH pUrvvavAdinA .
dadyAt tatpakzasambanDaM prativAdI taduttaram ..”
pratijYA sADyABiDAyikA vAk . tasyA dozEH
parasmaravirudDArTapadAdiBistyaktaM sADyaM sADanA-
rhABimataM pakzaM viduH . anyaTA pratijYAdozeRa
sADyadozaH syAt . ataevoktam .
“vacanasya pratijYAtvaM tadarTasya ca pakzatA .
asaNkareRa vaktavye vyavahArezu vAdiBiH ..”
vaktavye pakzapratijYe pUrvvokte . nAradenApi .
“sArastu vyavahArARAM pratijYA samudAhftA .
tadDAnO hIyate vAdI taraMstAmuttaro Bavet ..”
uttaro vijayI . yadyapyanyatra sADyaM jYApyaM tad-
viSizwaDarmmo pakza iti BedaH taTApyatra vAk
pratyAyyarRAdiDarmmaviSezaviSizwasya pakzatayA
[Page4-536-b+ 52]
DarmmiRo'DamarRAdereva sADyatvAt sADyapakzayora
BedABiDAnam . upasaMhAre ca evaMviDaH pakza
iti . mitAkzarAyAntu BAzA pratijYApakza iti
nArTAntaramityuktam . BAzArTamuktvA BAzAsvarUpa-
prapaYcamAha svalpAkzara iti . nirAkulaH
pOrvvAparyyaviparyyAsAdiSUnyaH . tatra .
“dyUte ca vyavahAre ca pravrate yajYakarmmaRi .
yAni paSyantyudAsInAH karttA tAni na
paSyati ..”
iti gfhyasaMgrahavacanAdudAsIneByo jYAtvA
SoDayet . tacCoDanamAha bfhaspatiH .
“nyUnADikaM pUrvvapakzaM tAvadbAdI viSoDayet .
na dadyAduttaraM yAvat pratyarTI saByasanniDO ..” * ..
talliKanaprakAramAha vyAsaH .
“pARquleKena Palake BUmO vA praTamaM liKet .
nyUnADikantu saMSoDya paScAt patre niveSayet ..”
PalakaM kAzWAdipawwakam . kAtyAyanaH .
“pUrvvapakzaM svaBAvoktaM prAqvivAko'Ta leKayet .
pARquleKena Palake tataH patre'BileKayet ..
SoDayet pUrvvapakzantu yAvannottaradarSanam .
uttareRAvarudDasya nivfttaM SoDanaM Bavet ..
anyaduktaM liKedyo'nyadarTipratyarTinorvvacaH .
cOravacCAsayettantu DArmmikaH pfTivIpatiH ..”
svaBAvoktamakftrimam . etacca svaraviSezAdinA
sujYeyam .. * .. ataeva yAjYavalkyaH .
“CalaM nirasya BUtena vyavahArAnnayennfpaH .
BUtamapyanupanyastaM hIyate vyavahArataH ..”
BUtaM tattvArTasambanDam . nAradaH .
“BUtaM tattvArTasambanDaM pramAdABihitaM Calam .
kintu rAjYA viSezeRa svaDarmmamaBirakzatA ..
manuzyacittavEcitryAt parIkzA sADvasADu vA .
sarvvezvarTavivAdezu vAkCale nAvasIdati ..
paSustrIBUmyfRAdAne SAsyo'pyarTAnna hIyate ..”
sarvvezvarTavivAdezu pramAdABiDAne'pi nAvasI-
dati atrodAharaRaM paSustrItyAdi . arTavivAda-
grahaRAt manyukftavivAdezu pramAdABiDAne
prakftArTAdapyarTAdDIyata iti gamyate . yaTAha-
manena Sirasi pAdena tAqita ityaBiDAya
kevalaM hastena tAqita iti vadan na kevalaM
daRqyaH parAjIyate ca . tataSca tvaM mahyamfRaM
DArayasi matta fRatvena gfhItatAvadDana-
katvAditi BAzASarIraM etacca saMskftadeSa-
BAzAnyatareRa yaTAboDaM vaktavyaM leKyaM vA .
mUrKARAmapi vAdiprativAditAdarSanAt ata-
evADyApane'pi taToktaM vizRuDarmmottare .
“saMskftEH prAkftErvvAkyEryaH SizyamanurUpataH .
deSaBAzAdyupAyESca boDayet sa guruH smftaH ..” * ..
aTottarapAdaH . tatra kAlamAha kAtyAyanaH .
“sadyaHkftezu kAryyezu sadya eva vivAdayet .
kAlAtItezu vA kAlaM dadyAt pratyarTine praBuH ..”
vAdinoktasya sADyasya pratIpamarTayate iti
pratyarTI . nAradaH .
[Page4-536-c+ 52]
“gahanatvAdbivAdAnAmasAmarTyAt smfterapi .
fRAdizu haret kAlaM kAmaM tattvavuButsayA ..”
bfhaspatiH .
“yadA tvevaMviDaH pakzaH kalpitaH pUrvvavAdinA .
dadyAt tatpakzasambanDaM prativAdI tadottaram ..”
sambanDamupayuktam . anyaTA anyavAditvena BaNga-
prasaNgAt .
“anyavAdI kriyAdvezI nopasTAyI niruttaraH .
AhUtaprapalAyI ca hInaH paYcaviDaH smftaH ..
prapalAyI tripakzeRa mOnakft saptaBirdinEH .
kriyAdvezI tu mAsena sAkziBinnastu tat-
kzaRAt ..”
iti nAradokteH ..
kriyA leKyAdikA . sAkziBinnaH sAkziBiH
parAjitaH . vAdinoktasya sADyasya pratIpaM
vadatIti prativAdI . uttIryyate nistIryyate
prakftABiyogo'nena iti uttaram . yAjYa-
valkyaH .
“SrutArTasyottaraM leKyaM pUrvvAvedakasanniDO ..”
leKyamiti vAkyasyApyupalakzakam .. * .. uttara-
svarUpaM tadBedAMScAha nAradaH .
“pakzasya vyApakaM sAramasandigDamanAkulam .
avyAKyAgamyamityevamuttaraM tadbido viduH ..
miTyAsaMpratipattitvaM pratyavaskandanantaTA .
prANnyAyAScottarAH proktAScatvAraH SAstra-
vediBiH .
aBiyukto'Biyogasya yadi kuryyAdapahravam .
miTyA tattu vijAnIyAduttaraM vyavahArataH ..”
pakzasya BAzArTasya vyApakaM AcCAdakaM aBi-
yogapratikUlamiti yAvat . ataeva pUrvvapakzArTa-
sambanDaM pratipakzaM nivedayedityuktam . na ca
vipratipattyA nyAyArTamAgatasya DArayasItyaBi-
yuktasya DArayAmIti saMpratipatteH kaTamuttaratvaM
aBiyogApratikUlatvAditi vAcyam . BAzA-
vAdino mUrKatvenApawutayA vA kadAcidBAzABi-
vAdAdevAyaM hIyate iti BAzAvimarzaparyyantaM
vipratipannasyApyuttaravAdino BAzArTaM samyagavagamya
tannizeDArTaM samyaguttarAsamBavAt vidvatsaBAyAM
cAsatyavacanamatyantADarmmakArakaM paroktiparAjaye
ca daRqyatvaM vAdinA ca vEramityAdi pratisanda-
DataH saMpratipatteruttaratvaM samBavatyeva . evaM eteBya
evAnistArAt sADyatvenopadizwasya pakzasya
sidBatve nopanyAsena sADyatvanivAraRAt sidDa-
sADanenApi vAdinaH pratyavasTAnAccottaratvaM
saMpratizatteH sidDamiti . sAraM prakftopayogi .
anAkulaM pUrvvAparaviroDaSUnyam . avyAKyA-
gamyamaDyAhArAdikaM vinEva pratItaM aBiyogasya
aBiyujyate ityaBiyogaH sahetukaM sADyaM tasyA-
pahnavamityarTaH .. * .. uttarABAzamAha kAtyAyanaH .
“prakftena tvasambanDaM atyalpamatiBUri ca .
pakzEkadeSavyApyEvaM tacca nEvottaraM Bavet ..
astavyastapradavyApi nigUQArTaM taTAkulam .
[Page4-537-a+ 52]
vyAKyAgamyamasAraYca nottaraM Sasyate buDEH ..”
astavyastapadavyApi ananvitArTapadavyAptamiti
vyavahAratilake BavadevaBawwAH .. * .. miTyottara-
BedamAhatuH punarvyAsanAradO .
“miTyEtannABijAnAmi mama tatra na sanniDiH .
ajAtaScAsmi tatkAle iti miTyA caturvvi-
Dam ..”
miTyEtaditi Sabdato nABijAnAmItyAdikamarTa-
to'pahnavaH . taTA ca kAtyAyanaH .
“SrutvA BAzArTamanyastu yadi taM pratizeDati .
arTataH Sabdato vApi miTyA tajjYeyamuttaram ..”
tvaM mahyaM DArayasIti pratijYAyAM na gfhItamiti
SabdataH . kAlaviSezagarBAyAM tasyAM satyAM tadA
nAhaM jAta iti arTataH . deSakAlaviSeza-
garBAyAM tadA tatra nAhamAsaM ityapyarTataH .
deSAdimatyAM tacCUnyAyAM vA na jAnAmItyarTata
eva yogyAsmaraRenArTatastadagrahaRapratipAdanAt
atra caramatrayaM grahaRAvaskandanamuKena grahaRA-
BAvapratipAdakaM sApadeSamiTyottaramAtraM AdyaM
miTyottaramAtram .. * .. bfhaspatiH .
“SrutvABiyogaM pratyarTI yadi tat pratipadyate .
sA tu saMpratipattiH syAcCAstravidBirudAhftA ..
arTinABihito yo'rTaH pratyarTI yadi taM taTA .
prapadya kAraRaM brUyAt pratyavaskandanaM hi tat ..
AcAreRAvasanno'pi punarleKyate yadi .
so'BiDeyo jitaH pUrvvaM prANnyAyastu sa ucyate ..”
aBiyujyate ityaBiyogaH . pratipadyate'NgI-
karoti . taM sADyArTam . taTA prapadya satyatve-
nANgIkftya . kAraRaM tatpratikUlarUpaM kAraRaM
brUyAt tadA taduttaraM pratyavaskandanam . vAdyuktasya
pratikUlatvena pratyavaskandanamityarTaH . pratipakzA-
vaskandanAt pratyavaskandanamiti jImUtavAhanaH ..
taYca kAraRottaraM triviDam . balavat tulyabalaM
durbbalaYca . tatra balavaduttaraM yaTA . tvattaH SataM
gfhItamiti satyaM kintu pariSoDitamiti .
atra uttaravAdina eva kriyAnirddeSaH . taTA ca
nAradaH .
“ADaryyaM pUrvvapakzasya yasminnarTavaSAdBavet .
vivAde sAkziRastatra prazwavyA prativAdinaH ..”
ADaryyaM durbbalatvaM pUrvvapakzasya . tataSca sTApaka-
sADyasya DAryyamARatvasya DvaMsakAraRaM niryAta-
nAdi tadrUpamuttaraM kAraRottaram . ataeva
miTyottarAdasya BedaH . tadDi DAryyamARatvasyA-
tyantABAvaprayojakamagrahaRarUpaM na tu DvaMsa-
rUpam .. * .. tulyabalakAraRottaraM yaTA .
madIyeyaM BUmiH kramAgatatvAditi vAdyukte madI-
yeyaM BUmiH kramAgatatvAditi prativAdinA
taTottaramiti tatra pUrvvavAdinaH sAkzyupanyAsaH .
tadasAmarTye prativAdinaH . taTA ca yAjYavalkyaH .
“sAkzizUBayataH satsu sAkziRaH pUrvvavAdinaH .
pUrvvapakze'DarIBUte BavantyuttaravAdinaH ..”
durbbalakAraRottaraM yaTA . mameyaM BUH kramAgata-
[Page4-537-b+ 52]
tvAditi vAdyukte mameyaM BUrddaSavarzaBujyamAnatvA-
diti pratyuttaraM tattu DanamAtraprayuktam .
“paSyato'bruvato hAnirDanasya daSavArzikI ..”
iti yAjYavalkyIyaM bIjam ..
kintu nEtadyuktam .
“pareRa BujyamAnAyA BUmervviMSativArzikI ..”
iti BUmimAtravizayakaM tatparArdDenApodita-
tvAditi BavadevaBawwAH ..
“paSyato'bruvato hAnirBUmervviMSativArzikI .
pareRa BujyamAnAyA Danasya daSavArzikI ..”
iti SUlapARiDftapAWo'pi tatrArTe pramARam .
tataScAtra kramAgatatve pUrvvavAdinaH pramARopa-
nyAsaH . taTA coktam .
“gurAvaBihite hetO prativAdikriyA Bavet .
durbbale vAdinaH proktA kriyA tulye'pi vAdinaH ..”
AcAreRa vyavahAreRa . avasanno BaNgI . leKa-
yate BAzAmiti SezaH sa vAdI asminnarTe mayA
pUrvvaM parAjitaH vAcyaH prANnyAyo hi DAryya-
mARatvasAmAnyABAvajYApakaH .. * .. etezAM saNkare
viSezamAhaturvyAsahArItO .
“miTyottaraM kAraRaYca syAtAmekatra ceduBe .
satyaYcApi sahAnena tatra grAhyaM kimuttaram .
miTyAkAraRayorvvApi grAhyaM kAraRamuttaram ..
yatpraBUtArTavizayaM yatra vA syAt kriyAPalam .
uttaraM tattu vijYeyamasaM kIrRamato'nyaTA ..”
SatABiyoge SatagrahaRaM miTyA paYcASadeva
gfhItAstASca pariSudDA iti miTyAkAraRAM-
SayostulyarUpatve kAraRottaraM grAhyaM AdO
vicAraRIyaM pariSoDanasyArvvAcInatvena
smaraRArhatvAt paScAnmiTyottaraM tatra fRasya
cirAtItasya kazwapratipAdyatvAt . evaYca nava-
tyaBiyoge miTyEtat zazwipurARA eva mayA
gfhItAstatrApi triMSat pariSudDAstriMSadDAra-
yAmi iti miTyAkAraRasatyEH saNkIrRottare'pi
pUrvvavat kAraRottarameva grAhyaM miTyAkAraRayo-
rvvApIti vApiSabdAByAM taTA darSitatvAt
satyottarasya svayaMsvIkftatvena nirRayAnarhatvA-
diti BAvaH . prANnyAyena saha sarvvaTEva saNka-
rAnupapattiriti tannoktaM yadi SataM miTyApaYca-
viMSatipurARA gfhItAste ca pariSudDAstaTA
miTyAMSasya pracurArTavizayasya vicAra upakrama-
RIyaH . BUyo'nuroDasyAByarhitatvAt paScAt
svalpArTasya vicAra iti . tulyArTavizayatve tu
yatra kriyAyAH sAkzyAdeH PalaM nirRayaH SIGraM
Bavati tadaMSasyEva pramARaM grAhyaM taTA yadi
SatagrahaRe patramasti SatApahnave ca paYcASat-
pariSoDane sAkziRastadA miTyottara evAdO
tatKaRqanAya grahanapatraM grAhyaM liKitasya
sAkziByo balavattvena samyaNnirRayakAritvAt
paScAtpariSoDanaM sAkziRaH prazwavyAH . saNkaro-
ttaramapyasaNkIrRamaduzwaM ato BinnamanyaTA saNkIrRa-
duzwamityarTaH . atra cAvacCedaBedena miTyottara-
[Page4-537-c+ 52]
saNkare saduttaratvamekAvacCedena . saNkare tu asa-
duttaratvamAha kAtyAyanaH .
“pakzEkadeSe yat satyamekadeSe ca kAraRam .
miTyA cEvEkadeSe syAt saNkarAt tadanuttaram ..”
ekadeSe ityatra ekasminneva deSe na BinnadeSe
yaTA SataM DArayAmyeva pariSoDitaM na gfhItaM
vA iti .. * ..
aTa kriyApAdaH .
uttarABiDAnAnantaraM yAjYavalkyaH .
“tato'rTI leKayet sadyaH pratijYAtArTasADakam .”
arTI vAdI prativAdI ca svapakzArTitvAt .
tayoraDikAre niyamamAha vyAsaH .
“prANnyAye kAraRoktO ca pratyarTI sADayet
kriyAm .
miTyottare pUrvvavAdI pratipattO na sA Bavet ..”
miTyottare na gfhItaM mayetyAdirUpe pUrvvavAdI
BAzAvAdI sAkzyAdikaM nirddiSennottaravAdI tatra
tasya mAnuzyAH kriyAyA asamBavAditi nyAyo
mUlaM atrApi sAkzyAdyaBAve uttaravAdina eva
divyam .
“na kaScidaBiyoktAraM divyezu viniyojayet .
aBiyuktAya dAtavyaM divyaM divyaviSAradEH ..”
iti kAtyAyanokteH ..
atra pUrvvArdDenArTino divyanizeDe'rTAt pratya-
rTinastatprAptO parArdDABiDAnaM sidDe satyAramBo
niyamAya iti nyAyAnniyamArTaM na ca vyAsavacane
kriyApadaM kAraRottaramAnuzIdEvIparamityetAva-
daTakaM miTyottare'pyanuyujyate iti tatrApi
arTina eva divyamiti vAcyaM SrUyamARapadasya
hi punaranvayArTamevAnuzaNgaH . nanvarTavEzamyasahi-
tasya gOravAt pUrvvoktamyAyamUlakavizayalabDO
kAtyAyanoktadivyavizayaniyamaBaNgAnarhatvAcca yatra
vivAdavizaye pratyarTI sandihAnastatra tasyottarA-
narhatayA arTina eva dfzwakriyA tadasamBave tasyEva
divyaM na tu pratyarTinaH aDikAraniScayABAvAt
arTinastatsattAt na ca na kaScidaBiyoktAra-
mityAdinA viroDastasyottarArhapratiyogivizaya-
tvAt etadvizaya eva DanasvAmino divyamiti
lokapravAdaH .. * .. liKitAdyaBAvenApi divya-
mAha yAjYavalkyaH .
“pramARaM liKitaM BuktiH sAkziRaSceti kIrtti-
tam .
ezAmanyatamABAve divyAnyatamamucyate ..” * ..
aTa divyam . divyAnyAha sa eva .
“tulAgnyApo vizaM kozo divyAnIha viSudDaye .
mahABiyogezvetAni SIrzakasTe'Biyoktari ..
rucyA vAnyataraH kuryyAditaro varttayecCiraH .
vinApi SIrzakaM kuryyAt nfpadrohe'Ta pAtake ..”
mahABiyogezu mahApAtakAdigurutarABiyogezu .
SIrzakasTaH SIrzakaM praDAnaM vyavahArasya caturTa-
pAdo jayaparAjayalakzaRaH tena daRqo lakzyate .
tatra tizWati varttate tadaNgIkarotItyarTaH . atrABi-
[Page4-538-a+ 52]
yoktuH SirovarttitvokteraBiyojyasya divyakarttftvaM
pratIyate . pratyarTIcCayA arTino divyamAha
rucyeti . itaro'BiyuktaH . etatsarvvaM divyatattve
vivftam . pratijYAtArTasADakamiti sADakaM
sAkzyAdikam . tadAha bfhaspatiH .
“dviprakArA kriyA proktA mAnuzI dEvikI taTA .
sAkzileKyAnumAnaYca mAnuzI triviDA smftA .
DawAdyA DarmmajAntA ca dEvikI navaDA smftA ..”
tatrAnumAnantu BuktyAdi .. * .. tatra sAkzyamAha
manuH .
“samakzadarSanAt sAkzyaM SravaRAccEva siDyati .”
etat pramARamAtropalakzaRam .
“anuBAvI ca yaH kaScit kuryyAt sAkzyaM
vivAdinAm .”
iti tadvacanAntarAt ..
ataevAkftamapi sAkziRamAha manuH .
“yatrAnirudDo vIkzyeta SfRuyAdbApi kiYcana .
pfzwastatrApi tadbrUyAt yaTAdfzWaM yaTASrutam ..”
anirudDastvamatra sAkzitvenAniyuktaH . parampara-
yApi SravaRamAha vizRuH .
“uddizwasAkziRi mfte deSAntaragate'pi vA .
tadaBihitaSrotAraH pramARaM nAtra saMSayaH ..”
asyottarasaMjYAmAha nAradaH .
“sAkziRAmapi yat sAkzyaM svapakzaM pariBAzatAm .
SravaRAt SrAvaRAdbApi sa sAkzyuttarasaMjYakaH ..”
svapakzasambanDi sAkzyaM pariBAzatAM sAkziRAM yaH
svayaM SfRoti arTinA SrAvyate vA sa SravaRAt
SrAvaRAduttarasAkzItyarTaH . evaM yo'rTinA gUQa-
tayA pratyarTivacanaM SrAvitaH sa gUQasAkzItyAha
sa eva .
“arTinA svArTasidDyarTaM pratyarTivacanaM sPuwam .
yaH SrAvyate tadA gUQo gUQasAkzI sa ucyate ..”
tenAnyataravAdyaBihitArTavizayakadfzwakAraRajaM
vijYApanaM sAkzyamiti sTitam . tatra nAradaH .
“tezAmapi na bAlaH syAnnEko na strI na duzwa-
kft .
na bAnDavo na cArAtirbrUyuste kAryyamanyaTA ..”
kAryyaM sadapi anyaTA tadvirudDatvena . evaYca
yadi paramaDArmmikatvena bAnDavAdInAmapi satya-
vAditvaM niScIyate tadA te'pi sAkziRo Bavitu
marhantIti . tezAM sAkzyaviDAyakaM vakzyamARa-
manuvacanamapi etAdfgvizayam . yAjYavalkyaH .
“tryavarAH sAkziRo jYeyAH SrOtasmArttakriyA-
ratAH .
yaTAjAti yaTAvarRaM sarvve sarvvazu vA smftAH ..”
trayo'varA nikfzwA yezAM te tryavarAH triByo-
'nyUnA BavantItyarTaH . yaTeti yo yajjAtIyastasya
tajjAtIyaH sAkzI . strIRAM striyo'ntyajAnAma-
ntyajAH . yaTAvarRaM brAhmaRAnAM brAhmaRAH
kzattriyAdInAM kzattriyAdayaH . aBAve tu tatta-
dBedaM vinA sarvva eva . tryavarA ityasyApavAda-
mAha sa eva .
[Page4-538-b+ 52]
“uBayAnumataH sAkzI Bavedeko'pi Darmmavit .”
uBayAnumatatvaM DarmmavittvaYca niyataM tantram .
tadAha vizRuH . aBimataguRasampannastUBayAnu-
matastveko'pi iti . ataeva SrotriyamapyekaM
nizeDayati bfhaspatiH .
“nava sapta paYca vA syuScatvArastraya eva vA .
uBO tu SrotriyO grAhyO nEkaM pfcCet kadA-
cana ..”
eko militaguRasampannaH praGAnakalpaH tadaBAve
uBayAnumatamAtro'pi grAhyastadAha nAradaH .
“uBayAnumato yaH syAddvayorvvivadamAnayoH .
Bavatyeko'pi sAkzitve prazwavyaH syAt sa saMsadi ..”
uBayAnumata eko'lubDatvAdinA sarvvajanaprasidDa-
ScettadA sAkzitve saMsadi bahujanasanniDO prazwavyaH
taTAtve snehavErAdisattve'pyakIrttiBayAt satyA-
BiDAnasamBavAdityASayaH . vicArasya tattva-
nirRayArTatvAttadAha manuH .
“eko'pyalubDaH sAkzI syAt bahvyaH Sucyo'pi
na striyaH .
strIbudDerasTiratvAttu dozEScAnye'pi ye vftAH ..”
eko'lubDastu sAkzI syAditi kullUkaBawwaDfta-
pAWaH .. eko lubDastvasAkzI syAditi jImUta-
vAhanaDftapAWastu na yuktaH . lubDAScedbahavo-
'pyasAkziRo BavitumarhantIti ekapadavyarTatA-
patteH . Bavatu vA tatpAWaH taTApyeka ityanuroDAt
tannizeDamuKenAlubDasyEkasyAnumatisattve Darmma-
vittvamantareRa sAkzitvaM boDyaM ityarTato na
viroDaH . ataeva viSvarUpapraBftInAM uBayAnu-
Bata eka eva sAkzIti vyAKyAne Darmmavaditi
noktam . dozEsteyAdiBiH . taTA ca nAradaH .
“stenAH sAhasikA DUrttAH kitavA yoDakASca
ye .
asAkziRastu te dfzwAstezu satyaM na vidyate ..”
kitavA dyUtakarAH .. * .. apavAdamAha uSanAH .
“dAso'nDo vaDiraH kuzWI strIbAlasTavirAdayaH .
ete'pyanaBisambanDAH sAhase sAkziRo matAH ..”
sTaviro glAnendriyagrAmaH . AdiSabdAt kita-
vAdayaH . uBayAnumatABAve SucikriyatvAdi-
guRaScEko grAhyaH . taTA ca vyAsaH .
“SucikriyaSca DarmmajYo yo'nyatrApyanuBUtavAk .
pramARameko'pi Bavet sAhasezu viSezataH ..”
anuBUtavAk sTAnAntare satyatveneti . Bavadeva-
Bawwo'pyevam .. sAhasamAha nAradaH .
“manuzyamAraRaM steyaM paradArABimarzaRam .
pAruzyamanftaYcEva sAhasaM paYcaDA smftam ..”
kAtyAyanaH .
“aByantarastu niHkzepe sAkzyameko'pi dApayet .
arTinA prahitaH sAkzI Bavedeko'pi yAcite ..
saMskftaM yena yat paRyaM tattenEva viBAvayet .
eka eva pramARaM sa vivAde parikIrttitaH ..”
saMskftaM gaWitaM paRyaM kuRqalAdi . vizRuH .
steyasAhasavAgdaRqapAruzyasaMgrahaRezu sAkziRo
[Page4-538-c+ 52]
na parIkzA iti steyaparadAragamanAdikAryyARAM
nihravenEva kriyamARatvAt dEvAdeva paraM sAkziRo
BavantIti na parIkzA ityuktam . tezAM vAkyantu
mitrAriBAvAdinirUpaRenEvopapattyanupapatti-
ByAmAlocanIyam . na tu vAkyamAtrAditi
vyavahAramAtfkA .. ataeva kAtyAyanaH .
“fRAdizu parIkzeta sAkziRaH sTirakarmmasu .
sAhasAtyayikenEva parIkzA kutracit smftA ..”
iti .. * ..
SrotriyAdInAmasAkzyamAMha nAradaH .
“SrotriyAstApasA vfdDA ye ca pravrajitA
narAH .
vacanAttezvasAkzitvaM nAtra heturudAhftaH ..”
dAnaratnAkare SrotriyamAha devalaH .
“ekAM SAKAM sakalpAM vA zaqBiraNgEraDItya
vA .
zawkarmmanirato vipraH Srotriyo nAma Darmmavit ..”
sakalpAM kalpamAtrANgasahitAm . zaq Biriti
sahArTe tftIyA . vacanAditi SrotriyatvAdi-
rUpABiDAnAt na ca tatrAnyo heturityarTaH .
taTA ca svIyavEdikakarmmakaraRavyagratayA para-
kIyakAryye vismaraRasamBavAt sAkzitvarUpalaGu-
kAryyaniyoge tacCApaBayena vyavahAradrazwAro'pi
tAn na pfcCantIti tatsAkzyakaraRAnarTakyAcca na
te sAkziRaH karttavyAH kintvakftAH svayaM
sAkziRo Bavantyeva . uBO tu SrotriyO syAtA-
miti smfteH . vfdDasyAsAkzitvaM vfdDatvAdeva
glAnendriyatvAdityarTaH . manuH .
“strIRAM sAkzyaM striyaH kuryyurdvijAnAM sadfSA
dvijAH .
SUdrASca santaH SUdrARAmantyAnAmantyayonayaH ..
antarvveSmanyaraRye vA SarIrasyAtyaye'pi ca .
striyApyasamBave kAryyaM bAlena sTavireRa vA ..
SizyeRa banDunA vApi dAsena Bftakena vA .
devabrAhmaRasAnniDye sAkzyaM pfcCedftaM dvijAn ..
udaNmuKAn prANmuKAn vA pUrvvAhRe vE SuciH
SucIn .
brUhIti brAhmaRaM pfcCet satyaM brUhIti pArTivam ..
gobIjakAYcanErvESyaM SUdraM sarvvEstu pAtakEH ..”
gobIjakAYcanApahAre yat pApaM tattavAnftABi-
DAne syAditi vESyam . etatsAkzyAnftABiDAne
BavAn sarvvEH pAtakEH saMvaDyata ityuktvA SUdraYca
pfcCet .
“brahmaGno ye smftA lokA ye ca strIbAlaGAtinaH .
mitradruhaH kftaGnasya te te syurvvadato mfzA ..”
iti manUktaM dUzaRam . satPalaYca .
“aSvameDasahasrantu satyaYca tulayA Dftam .
aSvameDasahasrAdDi satyamevAtiricyate ..”
iti manunAradoktaM SrAvayet ..
yAjYavalkyaH .
“na dadAti hi yaH sAkzyaM jAnannapi narADamaH .
sa kUwasAkziRAM pApEstulyo daRqena cEva hi ..”
[Page4-539-a+ 52]
kAtyAyanaH .
“avIcinarake varzaM vaseyuH kUwasAkziRaH ..” * ..
yAjYavalkyaH .
“satyAM pratijYAM yasyocuH sAkziRaH sa jayI
Bavet .
anyaTAvAdino yasya Druvastasya parAjayaH ..
varRAnAM hi vaDo yatra tatra sAkzyanftaM vadet .
tatpAvanAya nirvvApyaScaruH sArasvato dbijEH ..”
gOtamaH . nAnftavacane dozo jIvanaYcettadavInaM
na tu pApIyaso jIvanamiti .
“dvEDe bahUnAM vacanaM samezu guRinAM taTA .
guRidvEDe tu vacanaM grAhyaM ye guRavattarAH ..”
tezAmiti SezaH . yattu .
“sAkziRAM liKitAnAYca nirddizwAnAYca vAdi-
nAm .
tezAmeko'nyaTAvAdI BedAt sarvve'pyasAkziRaH ..”
iti kAtyAyanavacanam ..
tattrayARAM tulyarUpARAM maDye ekasyApyanyaTA-
vAde aparasya tattulyasya tatpratipakzatayA tftI-
yasya kiYcidvAditve tatra BedAt paraspara-
virudDArTABiDAne BedAt sAkziByo na nirRaya
iti param . bfhaspatistu sAkzidvEDe karmma-
nizWAnAM grahaRamAha guRidvEDe kriyAvatA-
mityanena . taTA .
“sAkziRo'rTisamuddizwAn satsu dozezu
dozayet .
aduzwaM dUzayan vAdI tatsamaM daRqamarhati ..”
iti ..
tatsamaM vivAdasamam . saBAsadAdividitasAkzi-
dUzaRameva grAhyaM na tu tryavarAdisAkziBiH prati-
pAdyam .. * .. anavasTApAtAdityAha nAradaH .
“saBAsadAM prasidDaM yallokasidDamaTApi vA .
sAkziRAM dUzaRaM grAhyamasADyaM dozavarjanAt ..
anyESca sAkziBiH sADye dUzaRe pUrvvasAkziRAm .
anavasTA BaveddozastezAmapyanyasamBavAt ..”
asADyaM sADanAnarhaM sidDatvAddozavarjanAt . ana-
vasTAvirahAttasmAt prasidDadUzaRameva grAhyam .. *
dUzaRamAha kAtyAyanaH .
“bAlo'jYAnAdasatyAt strI pApAByAsAcca
kUwakft .
vibrUyAt bAnDavaH snehAt vEraniryAtanAdariH ..
yaH sAkzI nEva nirddizwo nABUto nEva darSitaH .
brUyAnmiTyeti taTyaM vA daRqyaH so'pi narADamaH ..”
yaduttare yena kriyA pradfSyate tatrAha .
“miTyAkriyA pUrvvavAde kAraRe prativAdinaH .
prANnyAye viDisidDO tu jayapatraM vinirddiSet ..”
miTyottare sati pUrvvavAde pUrvvavAdini kriyA
prazwavyA iti SezaH .. * .. tadAnIM sanDimAha
bfhaspatiH .
“pUrvvottare'BiliKite prakrAnte kAryyanirRaye .
dvayoruttaptayoH sanDiH syAdayaHpiRqayoriva ..”
uttApakAraRamAha sa eva .
[Page4-539-b+ 52]
“sAkzisaByavikalpastu BadedyatroBayorapi .
dolAyamAnO yO sanDiM kuryyAtAM tO vica-
kzaRO ..”
kAtyAyanaH .
“kriyA na dEvikI proktA vidyamAnezu sAkzizu .
leKye ca sati vAdezu na divyaM na ca sAkziRaH .
samatvaM sAkziRAM yatra divyEstatra viSoDayet ..”
etat saMSayAnucCede boDyam . yAjYavalkyaH .
“nihnute liKitAnekamekadeSe viBAvitaH .
dApyaH sarvvAn nfpeRArTAnna grAhyastvaniveditaH ..”
yo liKitAnekaM suvarRAdikaM apalapati sa eka-
dravye sAkzyAdiBirvviBAvitaH san sarvvAn
dadyAt . yadyekadeSaviBAvanena vAdino'vasAda-
mavagamya idamaparaM mayA leKayituM vismftamiti
brUte sa tasmE BAzAkAle anupanyastaM na dadyAde-
tacca na kevalaM vAcanikaM kintvekadeSaviBAvanA-
dvijAnata evAsya tadapalApe duHSIlatvAvaDAra-
RAdaparAMSe'pi taTAtvameva samBAvyate satyaviBA-
vakasyApi prakrAntavizaye yaTA vastuvAdAvaDAra-
RAdaviBAvitAMSe'pi satyavAditvasamBAvanami-
tyevaM rUpatarkaparamparA samBAvanA pratyayAnugfhI-
tAsmAdeva yogISvaravacanAt sarvvaM dApanIyamiti
nirRayaH . evaYca tarkavAkyAnusAreRa nirRaye
kriyamARe vastuno'nyaTAtve'pi vyavahAradarSinAM
na dozaH . taTA ca gOtamenApi nyAyADigame
tarko'ByupAyaH tenApi saMgfhya yaTAsTAnaM gamaye-
dityuktvA tasmAdrAjAcAryyAvanindyAvityupasaMhf-
tam . evaYcAsya nyAyasya vAdidvayasADAraRatvA-
duBayavizayatvaM vacanAnAm . ataeva kAtyA-
yanaH .
“yadyekadeSaprAptApi kriyA vidyeta mAnuzI .
sA grAhyA na tu pUrRApi dEvikI vadatAM nfRAm ..”
vadatAM vivadatAmityaviSezeRa darSayati . pUrRApi
dEvikI samagravizayikApi na grAhyA tenEka-
deSapratipAdikayA mAnuzyA kriyayA samasta-
sADyasidDiriti . na ca yadyezAM maDye ekamapi
mayA gfhItaM viBAvayasi tadA sarvvameva dAtavya-
miti . pratijYAvizayakatvamekadeSaviBAvitatvaM
vacanasyeti joglokamatAnusArimETilamataM
yuktamiti vAcyaM pratijYAvizayatve .
“anekArTABiyuktena sarvvArTavyapalApinA .
viBAvitEkadeSena deyaM yadaBiyujyate ..”
ityanarTakaM prOQivAdenABiyujya mAnAdaDika-
syApi pratijYAtasya dAnAvakaSya katvAt na
grAhyastvanivedita ityapi vyarTaM aniveditasyApi
prAgajYAtatvenApratijYAtasya sarvvaTEva deyatvAt .
na ca viBAvitEkadeSavacanaM vyApyaBUtEkadeSa-
vizayaM tasmiMstu pratipAdite vyApakEkadeSapratIti-
ranumAnAt samBavatIti vAcyaM viBAvitEka-
deSAnumitavyApakasyApi nyAyato'grAhyatve sidDe
na grAhyastvanivedita ityaBiDAnAnupapatteH .
evaYca .
[Page4-539-c+ 52]
“sADyArTAMSe nigadite sAkziBiH sakalaM Bavet
strIsaNge sAhase cOryye yatsADyaM parikalpitam ..”
iti kAtyAyanavacanam ..
tadvizayapradarSakaM fRanikzepAdyapahrave'pi yojya-
miti . yattu .
“anekArTABiyoge tu yAvat saMSoDayedDanI .
sAkziBistAvadevAsO laBate sADitaM Danam ..”
tadfRAdyanaBijYaputtrAdivizayakam . taTA hi
nAnAviDapitrarRAdyaBiyuktenAjAnatA nAhaM
jAnAmIti uttaravAdinA sAkzyAdiBiryAvadDanaM
pratipAdayati tAvadeva puttreRa dAtavyam evameva
viSvarUpajImUtavAhanapraBftayaH .. kAtyAyanaH .
“anumAnAdvaraH sAkzI sAkziByo liKitaM
guru .
anirudDA tripuruzI BuktisteByo garIyasI ..”
anumAnaM pratyAsaNkalitaM tadAha manuH .
“vAhyErvviBAvayelliNgErBAvamantargataM nfRAm .
svaravarReNgitAkArEScakzuzA cezwitena ca ..”
svaro gadgadAdiH varRo'svABAvikaH . iNgitaM
svedavepaTuromAYcAdi . AkAro vikftaH .
cakzuzA kAtareRa . cezwitena sTAnatyAgAdinA .
ezAYcAnyaTAsidDerdurnirUpyatvAdeByaH sAkzI
balavAn ityarTaH .. * .. muKanirUpyatve tu yAjYa-
valkyaH .
“deSAddeSAntaraM yAti sfkkaRI parileQi ca .
lalAwaM svidyate cAsyaM muKaM vEvarRyameti ca ..
pariSuzyatsKaladvAkyo virudDaM bahu BAzate .
vAk cakzuH pUjayati no taTOzWO nirBu jatyapi ..
svaBAvAt vikftiM gacCenmanovAkkAyakarmmaBiH .
aBiyoge ca sAkzye ca sa duzwaH parikIrttitaH ..”
na paroktAM vAcaM prativacanena pUjayati taTOzWa-
cakzuSca parakIyavIkzaRena nirBujati kuwilI-
karoti yadA manovAkkAyakarmmaBiH svaBAvAt
pUrvvoktAM yaTAyogyAM vikftiM gacCettadA sa duzwa
ityarTaH . ataeva SrIrAmAyaRe .
“AkAraSCAdyamAno'pi na Sakyo'sO nigU-
hitum .
balAdDi vivfRotyeva BAvamantargataM nfRAm ..”
AkAro dehaDarmmaH muKAprasAdavEvarRyarUpaH .
nAradaH .
“sudIrGeRApi kAlena liKitaM sidDimApnuyAt .
saMjAnannAtmano leKyamajAnaMstattu leKayet ..”
sudIrGeReti saMskArodboDakaliKanasattvAdayaM
cireRApi sAkzyaM dAtuM SaknotItyarTaH .. * ..
lipijYaM svahastena leKayet tadajYaM parahastenetyAha
vyAsaH .
“alipijYo fRI yaH syAt leKayet svamatantu
saH .
sAkzI vA sAkziRAnyena sarvvasAkzisamIpagaH ..”
bfhaspatiH .
“muzitaM GAtitaM yacca sImAyASca samantataH .
akfto'pi Bavet sAkzI grAmastatra ne saMSayaH ..”
[Page4-540-a+ 52]
akftA api sAkziRo BavantItyAhaturmanu-
kAtyAyanO .
“anye punaranirddizwAH sAkziRaH samudAhftAH .
grAmaSca prAqvivAkaSca rAjA ca vyavahAriRAm ..
kAryyezvaByantaro yaH syAdarTinA prahitaSca yaH .
kulyAH kulavivAdezu Baveyuste'pi sAkziRaH ..”
smftiH
“dattAdatte'Ta BftyAnAM svAminAM nirgame sati .
vikrayAdAnasambanDe krItvA DanamanicCati ..
dyUte samAhvaye cEva vivAde samupasTite .
sAkziRaH sADanaM proktaM na divyaM naca leKyakam ..
prakrAnte sAhase vApi pAruzye daRqavAcike .
balodBavezu kAryezu sAkziRo divyameva ca ..”
bfhaspatiH .
“leKyaM vA sAkziRo vApi vivAde yasya dUzitAH .
tasya kAryyaM na siDyeta yAvattanna viSoDayet ..”
tallaKyasAkzirUpapramARam .. * .. leKyaSoDanamAha
kAtyAyanaH .
“svahastaleKyasandehe jIvato vA mftasya ca .
tatsvahastakftEranyEH patrEstalleKyanirRayaH ..”
taTA .
“samavetESca yaddazwaM vaktavyaM tattaTEva ca .
viBinnenEva kAryye tu tadvaktavyaM pfTak pfTak ..
nApfzwEraniyuktErvvA samaM satyaM prayatnataH .
vaktavyaM sAkziBiH sAkzyaM vivAdasTAnamAgatEH ..
anudvignena citteta duzwaM samyagvidA tu yat .
pratyakzaM tat smftaM kAryyaM sAkzyaM sAkzItutadvadet ..”
nAradaH .
“yaH parArTe'paharati svAM vAcaM puruzADamaH .
AtmArTe kiM na kuryyAt sa pApI narakanirBayaH ..
arTA vE vAci niyatA vANmUlA vAgviniH-
smftAH .
yastu tAMstenayedvAcaM sa sarvvasteyakfnnaraH ..”
bODAyanaH .
“paYca paSvanfte hanti daSa hanti gavAnfte .
SatamaSvAnfte hanti sahasraM puruzAnfte ..
hanti jAtAnajAtAMSca hiraRyArTe'nftaM vadan .
sarvvaM BUmyanfte hanti sAkzye sAkzI mfzA vadan ..”
bfhaspatiH .
“yasya SezaM pratijYAtaM sAkziBiH pratipAditam .
sa jayI syAdanyaTA tu sADyArTaM na samApnuyAt ..”
yAjYavalkyaH .
“ukte'pi sAkziBiH sAkzye yadyanye guRavattarAH .
dbiguRA vAnyaTA brUyuH kUwAH syuH pUrvvasAkziRaH ..”
anyaTA pUrvvaviparItArTaprakAreRa . kUwA anA-
deyavacanAH . taTA .
“yaH sAkzyaM SrAvito'nyeByo nihnute tamasAvftaH .
sa dApyo'zwaguRaM daRqaM brAhmaRaYca vivAsayet ..”
tvamanyeByaH sAkzyaM SrAvayetivAdinA prayukto yaH
SrAvitaH kAritadvayAt padasidDiH evamBUto'pi
saBAyAM nigadakAle sAkzyaM nihnute yastasyAzwa-
guRo daRqaH .. * ..
[Page4-540-b+ 52]
aTa liKitam .
tatra bfhaspatiH .
“zARmAzike'pi samaye BrAntiH saMjAyate yataH .
DAtrAkzarARi sfzwAni patrArUQAnyataH purA ..”
nAradaH .
“leKyaM tu dviviDaM proktaM svahastAnyakftaM taTA .
asAkzikaM sAkzikacca sidDirdeSasTitestayoH ..
mftAstu sAkziRo yatra DanikarRikaleKakAH .
tadapyapArTakaraRamfte tvADeH sTirASrayAt ..
darSitaM pratikAlaYca pAWitaM smAritaYca yat .
leKyaM siDyati sarvvatra mftezvapi ca sAkzizu ..
leKye deSAntarasTe ca dagDe durliKite hfte .
satastatkAlaharaRamasato drazwfdarSanam ..
CinnaBinnakftonmfzwanazwadurliKitezu ca .
karttavyamanyaliKitaM hyeza leKyaviDiH smftaH ..
leKyaM yaccAnyanAmANkaM hetvantarakftamBavet .
vipratipattO parIkzyaM tat sambanDAgamahetuBiH ..”
svaleKyamasAkzikamapi pramARaM anyadbArA leKyaM
sAkzimaditi yaTAsaMKyenAnvayaH . deSasTite-
ryasmin deSe yAdfSaleKyasTitiH pravarttate tatra
tAdfSyAH . tayoH svahastAnyahastakftaleKyayoH .
mftA iti sAkzyAdO mfte puttrAdisaMsTaM leKya-
patraM na siDyati . yadyADiBogo'sti tadA tadapi
pramARamityarTaH .. * .. vyaktamAha kAtyAyanaH .
“yatra paYcatvamApanno leKakaH saha sAkziBiH .
fRiko DanikaScEva nEnaM patraM pramApayet ..”
darSitamiti taTAviDamapi pUrvvamfRikAdi-
sanniDO svayamanyena vA darSitaM smAritaM vA
tadapi siDyatItyarTaH . sato deSAntarasTapatrasya
tatkAlaharaRaM patrAnayanakAlapratIkzaRam . asato
dagDAdeH tadavalokakopanyAsaH . leKyamiti yat
patraM kenApi hetunA anyanAmacihritaM tatra
vipratipattO yannAmnA patraM tena sahAsya viSvAsa-
hetuBUtasambanDAvagamarUpakAraRErnirRetavyamiti .
bfhaspatiH .
“sumfzwaSiSuBItArttEH strImattavyasanAturEH .
niSApatsu balAtkArEH kftaM leKyaM na siDyati ..”
vyAsaH .
“dAsAsvatantrabAlESca strIkftaYcEva yadBavet .
pramARaM nEva talleKyamiti SAstravido viduH ..”
mitAkzarAyAM smftiH .
“pUgaSreRIgaRAdInAM yA sTitiH parakIrttitA .
tasyAstu sADanaM leKyaM na divyaM na ca sAkziRaH ..”
pUgastu .
“samUho baRigAdInAM pUgaH sa parikIrttitaH .”
iti kAtyAyanavacanoktaH .
AdiSabdAt vijAtIyalABaH . tena grAmanaga-
rAdiH . SreRI tu sajAtIyasamUhaH tAmbUlika-
kubindakarmmakArakAdiH . gaRa ekakriyArTo-
dyataH . leKyasya cAprAmARyaSaNkAyAM leKya-
grAhiRAM prAguktaSoDanaprakAreRa tannirasanIyaM
tatputtreRa tu leKyADIno Boga eva upanyAsyo
[Page4-540-c+ 52]
na tu leKyamudDaraRIyam . tadAha kAtyAyanaH .
“AharttA Buktiyukto'pi leKyadozAn viSo-
Dayet .
tatsuto BuktidozAMstu leKyadozAMstu nApnuyAt ..”
bfhaspatiH .
udDarelleKyamAharttA tatsuto Buktimeva hi .
aBiyuktaH pramItaScet tatsuto'pi tadudDaret ..”
aBiyukta iti leKyasya sADutvajYApanArTaM aBi-
yukte leKyagrahItari tadavijYApyEva mfte tatputtreRa
sADutvaM sADyamityarTaH tatsADanaYca svahastaliKa-
nAdineti prAguktam .. * ..
aTa BuktiH .
tatra yAjYavalkyaH .
“paSyato'bruvato hAnirBUmervviMSativArzikI .
pareRa BujyamAnAyA Danasya daSavArzikI ..”
vivAdamakurvvataH samakzaM BUsvAminaH pareRAsapi-
RqAdinA BujyamAnAyA BUmervviMSativarzanirvfttA
svatvahAniH . atra lokavyavahArakarmmatvAdvarza-
gaRanA sAvanena . taTA ca vizRuDarmmottaram .
“satrARyupAsyAnyaTa sAvanena
lOkyaYca yat syAt vyavahArakarmma ..”
tatrEva .
“sAvane ca taTA mAsi triMSat sUryyodayAH
smftAH ..”
viSezayati vyAsaH .
“varzARi viMSatiryasya BUrBuktA tu parEriha .
sati rAjYi samarTasya tasya seha na siDyati ..”
samarTasya bAlatvAdidozarahitasya . Danasya daSa-
varzanirvfttA svatvahAniH . taTA ca manunAradO .
“yatkiYciddaSavarzARi sanniDO prekzate DanI .
BujyamAnaM parEstUzRIM na sa tallabDumarhati ..”
yatkiYcit DanajAtaM samakzameva prItyAdivyati-
rekaRa parErdaSa varzARi BujyamAnaM svAmI tUzRIM
prekzate mA BujyatAmiti na pratisiDyati nAsO
tallabDuM yogyo Bavati tatra tasya svAmyaM naSyatI-
tyarTaH . gotamaH . ajaqApOgaRqaDanaM daSavarza-
BuktaM parEH sanniDO BoktuH iti . jaqo vikale-
ndriyaH pOgaRqaH pUto'nutpannaSmaSrurgaRqaH kapolo
yasya saH . tadAha nAradaH .
“bAla AzoqaSAdvarzAt pOgaRqaScApi
Sabdyate ..”
atrApOgaRqaH prakIrttita iti kullUkaBawwena
liKitam . tatpAWe'pi apOgaRqastu pOgaRqaH
iti dvirUpakozAdavirudDaH . tasmAdyAjYa-
valkyAdivacanAdviMSativarzadaSavarzAdikAlErBoga
eva svatvaM janayati . yaTA . kAlaprAptibalena
bIjamaNkuraM janayati taravaSca kusumamiti
svAminA cAparityakte'pi SAstroktakAlIna-
BogAt svAmyamanyasya Bavati . yaTA jayena
rAjYaH pararAzwraDane iti . evameva SrIkarabAla-
kajoglokaBavadevaBawwaSUlapARikullUkaBawwacaRqe-
SvaramantrinavyavardDamAnopADyAyapraBftayaH vyava-
[Page4-541-a+ 52]
hAro'pi tAdfgeva . etadvirudDavacanAnyaTA
vyAKyeyAni .. * .. tatropekzayA svatvahAniM BuktyA
ca svatvamAha nAradaH .
“BujyamAnAn parErarTAn yastAnmohAdupekzate .
sramakzaM tizWato'pyasya tAn BuktiH kurute vaSe ..”
vyaktamAha bfhaspatiH .
“sTAvaraM sidDimApnoti BuktyA hAnimupekzayA .”
upekzayA kzamayA tatkAraRaYca svAminaH suSI-
latvamahecCatvadayAlutvAdi . evaYca viMSativarzAt
pUrvvaM svakftisADyakarzaRapAlanAdyErutpannadravya eva
svatvam . evaM daSavarzAt pUrvvaM svakftisADyadohana-
pAlanAdyErutpannadugDAdAveva svatvaM tattatkAlapara-
tastu BUmO gavAdiDane'pi svatvamiti . pUrvvaM
tattannASakaBoge tu cOryyadozo Bavatyeva . Boge
tu svatvahAnimADyAdInAM vyAvarttayati .. * ..
paSyato'bruvata ityaBiDAya yAjYavalkyaH .
“ADisImopanikzepajaqabAlaDanErvinA .
taTopaniDirAjastrISrotriyARAM DanEriha ..”
ADirvvanDakadravyam . upanikzepastu vAsanasTa-
manAKyAya samudraM yanniDIyate iti nAradoktaH .
vAsanaM nikzepADAraBUtaM sampuwAdikam . samudraM
granTyAdiyutam . jaqo budDivikalaH . bAlaH
aprAptazoqaSavarzaH . upaniDiH prItyA BogArTa-
marpitaH . tataSca ADyAdiBirjjaqAdiDanESca
vinAnyAni DanAni uktaBogakAle svAmino
naSyanti etAni tu svAmino na naSyanti na vA
BokturBavanti . mitAkzarAyAM smftiH .
“dbAramArgakriyABogajalavAhAdizu kriyA .
BuktirevaM tu gurvvI syAnna divyaM na ca sAkziRaH ..”
yAjYavalkyaH .
“Agamo hyaDiko BogAdbinA pUrvvakramAgatAt .
nAgamaH kAraRaM tatra BuktiH stokApi yatra na ..
Agamastu kfto yena so'BiyuktastamudDaret .
na tatsutastatsuto vA Buktistatra garIyasI ..
yo'BiyuktaH paretaH syAttasya rikTI tamudDaret .
na tatra kAraRaM BuktirAgamena vinA kftA ..”
BUmyAdAvAgamaH pUrvvapuruzakramAnAgataBogAd-
balavAn ataH kramAgataBoga AgamAdbalavAn .
taTA ca bfhaspatiH .
“anumAnAt guruH sAkzI sAkziByo liKitaM
guru .
avyAhatA tripuruzI BuktisteByo garIyasI ..”
tripuruzamogamAha vyAsaH .
“prapitAmahena yadBuktaM tatputtreRa vinA ca tam .
tO vinA yasya pitrA ca tasya BogastripUruzaH ..
pitA pitAmaho yasya jIvecca prapitAmahaH .
trayARAM jIvatAM Bogo vijYeyastvekapUruzaH ..”
Agamo'pi balavAnna Bavati yatra stokApi
BuktirnAsti . taTA ca nAradaH .
“vidyamAne'pi liKite jIvatsvapi ca sAkzizu .
viSezataH sTAvarARAM yanna BuktaM na tat sTiram ..”
iti dIpakalikA ..
[Page4-541-b+ 52]
yatra vAdinO svasvAgamabalapravfttO AgamayoSca
pUrvvAparaBAvo nAsti tatra yasya BuktistasyAgamo
balIyAn na tvanyasyetyarTaH iti mitAkzarA ..
arTAdyatrAgamapOrvvAparyyaniScayastatra .
“sarvvezveva vivAdezu balavatyuttarA kriyA .
ADO pratigrahe krIte pUrvvA tu balavattarA ..”
iti yAjYavalkyavacanAnnirRayaH .
Agamastviti A samyak gamyate prApyate svIkri-
yate yena sa AgamaH krayAdiriti vyavahAra-
mAtfkA .. AgamaH sAkzipatrAdikamiti dIpa-
kalikA .. Agamo DanopArjjanopAyaH krayAdi-
riti mETilAH .. tatrAnyenABiyuktastatkUwatA-
mudDaret tatputtrapOttrO nAgamamudDaretAM kintu Bukti-
reva . tatra pramARaM viSezayati bfhaspatiH .
“AharttA SoDayet BuktimAgamaYcApi saMsadi .
tatsuto BuktimevEkAM pOttrAdizu na kiYcana ..”
idaM SUlapARiDftaM tatputtrAdirna kiYcaneti
mETilaDftam . AharttA arjanakarttA atra puttrasya
muktiSoDanamAtram .. * .. BuktiSoDanamAhatu-
rvyAsakAtyAyanO .
“sAgamo dIrGakAlaSca niSCidro'nyaravojJitaH .
pratyarTisanniDAnaYca BogaH paYcANga izyate ..”
izyate pramARatvena . sAgamaH krayAdiyuktaH .
eza ca BUmivizayakaviMSativarzaDanavizayakadaSa-
varzAnyUnakAlaBogaparaH . yo'Biyukta ityAdi
yo Boge kriyamARe pareRABiyuktaH san pareto
mftaH syAnnAgamamudDftavAn tadA tatputtrAdi-
rAgamamudDaret . taTA ca nAradaH .
“aTArUQavivAdasya pretasyAvyavahAriRaH .
putreRa so'rTaH saMSoDyo na tu Bogo nivarttayet ..”
vivAde sati SezaH . BogaH kevalaBogaH . taTA
ca sa eva . AdO tu kAraRaM dAnaM maDye
Buktistu sAgamA iti eza savivAdaBogaH
zazwyabdetaraparaH . taTAviDaBogasyAgamaM vinApi
prAmARyAt . taTA vyAsaH .
“varzARi viMSatiM BuktvA svAminA vyAhatA satI .
BuktiH sA pOruzI BUmerdviguRA tu dvipOruzI .
tripOruzI tu triguRA na tatrAnvesya AgamaH ..”
etadvacanamasamakzaBogavizayakamiti samakza-
viMSativarzABogavizayakavacanenAviroDaH . etA-
dfk smftyuktakAla eva . kAtyAyanaH .
“smArttakAle kriyA BUmeH sAgamA Buktirizyate .
asmArtte tvAgamABAvAt kramAttripuruzAgatA ..”
zazWivarzEkapuruzaBuktO tripuruzaBuktivyapadeSasya
PalamAha na tatretyAdi . ataeva nAradaH .
“anyAyena tu yadBuktaM pitrA pUrvvatanEstriBiH .
na tat SakyamapAkarttuM kramAttripuruzAgatam ..”
anyAyenetyatrAnAgamamiti SUlapARiDftapAWaH .
turapyarTaH . pitrA saha pitaramAdAya triBiri-
tyarTaH . yattu .
“anAgamantu yo BuNkte bahUnyabdaSatAni ca .
cOradaRqena taM pApaM daRqayet pfTivIpatiH ..”
[Page4-541-c+ 52]
iti tasya vacanaM daRqaviDAyakaM na tanmuKyArTaparaM
DarmmaSAstraviroDAt . tadAha sa eva .
“yatra vipratipattiH syAt DarmmaSAstrArTa-
SAstrayoH .
arTaSAstrArTamutsfjya DarmmaSAstrArTamAcaret ..”
evameva SUlapARyupADyAyAH . vastutastu anA-
gamamiti daRqaviDAyakavacanaM strIDananfpaDana-
param .
“strIDanaYca nfpendrARAM na kadAcana jIryyati .
anAgamaM BujyamAnamapi varzaSatErapi ..”
iti svatvanizeDakavacanAntarEkavAkyatvAt . tatra
vipratipattiH syAditi vacanasyApyetadudAhara-
Ram . yatrEkasya jaye'vaDAryyamARe mitralabDi-
raparasya jaye'vaDAryyamARe DarmmalabDistatra .
“hiraRyaBUmilABeByo mitralabDirvvarA
yataH .
ato yateta tatprAptAviti vedavidAM matam ..”
iti yAjYavalkyoktArTaSAstrArTamutsfjya kroDa-
loBavivarjjita iti DarmmaSAstrArTamavalambya
vyavahAraM paSyet . ataeva saByenAvaSyavaktavyaM
DarmmArTasahitaM vacaH . iti kAtyAyanoktam .
BavadevaBawwAstu vyAsavacanaM prativAdino'sanni-
DAne puruzEkadvayaBogABiprAyam . trEpuruzaBogasya
tatrEva pramARatvAdityAhuH ..
aTa BuktisvatvApavAdaH .
bfhaspatiH .
“BuktistrEpuruzI siDyedaparezAM na saMSayaH .
anivftte sapiRqatve sakulyAnAM na siDyati ..
asvAminA ca tadBuktaM gfhakzetrApaRAdikam .
suhfdbanDusakulyasya na tadBogena hIyate ..
vivAhyaSrotriyErBuktaM rAjYAmAtyEstaTEva ca .
sudIrGeRApi kAlena tezAM tattu na siDyati ..”
ApaRo vikrayasTAnaM vivAhyo jAmAtA .. * ..
aTa yuktiH .
nAradaH .
“ulkAhasto'gnido jYeyaH SastrapARiSca
GAtakaH .
keSakeSi gfhItaSca yugapat pAradArikaH ..
kuddAlapARirvijYeyaH setuBettA samIpagaH .
taTA kuWArahastaSca vanacCettA prakIrttitaH ..
pratyakzacihrErvijYeyo daRqapAruzyakfnnaraH .
asAkzipratyayA hyete pAruzye tu parIkzaRam ..”
pratyakzacihrEH ruDirAktaKaqgAdiBiH . pAruzye
vAkpAruzye . SaNKaH . loptahastaSca cOra iti .
nAradaH .
“aBIkzRaM deSyamAno'pi pratihanyAnna tadbacaH .
tricatuHpaYcakftvo vA parato'rTaM tamAvahet ..”
yadA DanikenADamarRikastricatuHpaYcakftvo vA tvaM
me fRaM DArayasIti punaH punardeSyamAno'pi na
tadbAkyaM pratihanti tadottarakAlamanenAByupagato-
'yamarTa ityavaDaryya tamarTamfRikAya dApaye-
dityarTaH .. * ..
[Page4-542-a+ 52]
aTa SapaTaH .
nAradaH .
“yuktizvapyavasannAsu SapaTErenamarddayet .
arTakAlavalApekzamagnyambusukftAdiBiH ..”
enaM vicAryyamARamarTaM arddayet pIqayennirRaye-
dityarTaH . arTasya vivAdAspadasya balaM bahvalpa-
BAvaH kAlasya ca balaM puRyApuRyatvaM tadapekzaM
yaTA syAdityarTaH . BUdUrvvAkaratvasya puttrAdi-
SiraHsparSasya cAgre darSanIyatvAt . atra mayE-
tat kftaM na veti pratijYAmuccAryyAgnO jale vA
hastaM prakzipet . etanmiTyAtve mama sukftaM
naSyediti vA brUyAt . na tvagniparIkzAM jala-
parIkzAM vA kuryyAt ityaBiprAyavarRanaM yuktaM tasyA
mahABiyogavizayakatvena SapaTasamaBivyAhArA-
narhatvAt . sukftAdiBirityAdinA dUrvvAsatyA-
dyupagrahaH . taTA ca vizRuH .
“sarvvazvavArTajAtezu mUlyaM svarRaM prakalpayet ..”
tatra kfzRalone SUdraM dUrvvAkaraM SApayet .
dvikfzRalone tilakaraM trikfzRalone jalakaraM
catuHkfzRalone svarRakaraM paYcakfzRalone sIto-
dDftamahIkaraM suvarRArdDone koSo deyaH SUdrasya
yaTAsamaye vihitA kriyA taTA dviguRe'rTe
rAjanyasya triguRe'rTe vESyasya caturguRe'rTe
brAhmaRasyeti . kfzRalaH kAYcanarattikA tan-
mUlyAdUne kfzRalone . evamanyatra . manuH .
“satyena SApayedvipraM kzattriyaM vAhanAyuDEH .
gobIjakAYcanErvESyaM SUdraM sarvvEstu pAtakEH .
puttradArasya vApyevaM SirAMsi sparSayet pfTak ..”
brAhmaRena mayEtat kftaM na kftaM veti pratijYA-
muccAryya satyamiti vaktavyam . taTEva kzattriyeRa
vAhanAyuDaM sprazwavyam . taTEva vESyena gobIja-
kAYcanAnAmanyatamaM sprazwavyam . SUdreRa tu pUrvvoktaM
sarvvameva sprazwavyaM tezAM vfTAkftasparSAnAM pAtaka-
hetutvAt pAtakaSabdena nirdveSaH . halAyuDo-
'pyevam .. * .. dEvakriyAvizayamAha nAradaH .
“araRye nirjjane rAtrAvantarvveSmani sAhase .
nyAsApaharaRe cEva divyA samBavati kriyA ..”
bfhaspatiH .
“devabrAhmaRapAdAMSca puttradAraSirAMsi ca .
ete tu SapaTAH proktA manunA svalpakAraRe .
sAhasezvaBiSApe ca divyAni tu viSoDanam ..”
atra SapaTadivyayoH pfTaktvapratIteH . SapaTe na
divyaDarmmAH kintu vEDe karmmaRi tatra SOcArTaM
snAnAcamanAdimAtraM kAryyam . divyAni tu
divyatattve kaTitAni nAtra liKitAni . atrA-
Biyuktena SapaTaH karttavya ityutsargaH .. * .. uBa-
yecCayABiyoktApItyAha nAradaH .
“aBiyoktA SirovarttI sarvvatrEva prakIrttitaH .
icCayAnyataraH kuryyAditaro varttayecCiraH ..”
itaraH SapaTakarttfBinnaH . taTA kAtyAyanaH .
“AcaturdaSakAdahno yasya no rAjadEvikam .
vyasanaM jAyate GoraM sa jYeyaH SapaTe SuciH ..”
[Page4-542-b+ 52]
vyasanamApat . GoramatipIqAkaram . taTA ca
kozADikAre yasya paSyedityanuvfttO vizRuH .
“rogo'gnirjYAtimaraRaM rAjAtaNkAmaTApi
vA .
tamaSudDaM vijAnIyAt taTA SudDaM viparyyayAt ..”
kAtyAyanaH .
“tasyEkasya na sarvvasya janasya yadi samBavet .
rogo'gnirjYAtimaraRamfRaM dadyAt damaYca saH ..
jvarAtisAravisPowagUQAsTiparipIqanam .
netraruggalarogaSca taTonmAdaH prajAyate .
SiroruggudaBaNgaSca dEvikA vyADayo nfRAm ..”
tasyEkasyeti na tu deSavyApakamaraRAdiH . manuH .
“na vfTA SapaTaM kuryyAt svalpe'pyarTe naro buDaH .
vfTA hi SapaTaM kurvvan pretya ceha ca naSyati ..
kAminIzu vivAhezu gavAM Bakzye taTenDane .
brAhmaRAByupapattO ca SapaTe nAsti pAtakam ..”
kAminIzviti rahasi kAminIsantozArTaM vfTA-
SapaTe evaM vivAhasidDyarTaM gogrAsArTaM AvaSyaka-
homenDanArTaM brAhmaRarakzArTamaNkIkftaDanAdO .
yamaH .
“vfTA tu SapaTaM kftvA kIwasya vaDasaMyutam .
anftena ca yujyeta vaDena ca taTA naraH .
tasmAnna SapaTaM kuryyAnnaro miTyAvaDepsitam ..”
kIwasyeti prARimAtropalakzaRaM tadbaDapApena
vfTASapaTakarttA yujyata ityarTaH ..
aTa nirRayaH .
tatra nAradaH .
“yasyocuH sAkziRaH satyAM pratijYAM sa jayI
Bavet .
anyaTAvAdino yasya Druvastasya parAjayaH ..
svayamaByupapanno'pi svacaryyAvasito'pi san .
kriyAvasanno'pyarheta paraM saByAvaDAraRam .
saByEravaDftaH paScAt sa SAsyaH SAstramArgataH ..”
yasya vAdinaH prativAdino vA sAkziRa ityupa-
lakzaRam . sAkziliKitaBuktiSapaTAnAM maDye-
'nyatamapramARaM yasya pratijYAyAH satyatvaprati-
pAdakaM sa eva jayI anyaTA parAjita iti
pratyetavyam . svayamaByupapannaH AtmanEvANgIkfta-
svaparAjayaH svacaryyAvasitaH kampasvedavEvarRyA-
dinA parAjitatvenAvaDftaH . kriyAvasannaH
sAkzyAdinA prAptaparAjayaH . paramanantaraM saByA-
vaDAraRamarheta saBAsadAM militAnAmayaM parA-
jita iti nirRayamarheta . AkANkzeta sa SAstra-
viDinA SAsyaH .. * .. nirRayasya PalamAha
bfhaspatiH .
“pratijYABAvanAdvAdI prAqvivAkAdipUjanAt .
jayapatrasya cAdAnAt jayI loke nigadyate ..”
jayapatrasya liKanaprakAramAha sa eva .
“yadvfttaM vyavahArezu pUrvvapakzottarAdikam .
kriyAvaDAraRopetaM jayapatre'KilaM liKet ..
pUrvveRoktakriyAyuktaM nirRayAntaM yadA nfpaH .
padadyAjjayine patraM jayapatraM taducyate ..”
[Page4-542-c+ 52]
kAtyAyanaH .
“arTipratyarTi vAkyAni pratisAkzivacastaTA .
nirRayaSca taTA tasya yaTA cAvaDftaM svayam ..
etadyaTAkzaraM leKyaM yaTApUrvvaM niveSayet .
saBAsadaSca ye tatra DarmmaSAstravidastaTA ..”
tataSca BAzottare kriyA ca patrasAkzyAdikaM
nirRayo jayaparAjayAvaDAraRaM nirRayakAlAva-
sTitamaDyasTAScetyAdikaM sarvvaM leKanIyaM nirU-
paRasya samyaktvapradarSanArTam . taTAhi BAzo-
ttaraliKanaM hetvantareRa punarnyAyapratyavasTAna-
nizeDArTaM nahi na gfhItamiti miTyottareRa
parAjitasya punaH pariSoDitaM mayeti pratyava-
sTAnaM samBavati . pramARaliKanantu punaH pramA-
RAntareRa nyAyanizeDArTam . tadAha kAtyA-
yanaH .
“kriyAM balavatIM tyaktvA durbbalAM yo'valambate .
sa jaye'vaDfte saByEH punastAM nApnuyAt kriyAm ..
birRIte vyavahAre tu pramARamaPalaM Bavet .
liKitaM sAkziRo vApi pUrvvamAveditaM na cet ..
yaTA pakvezu DAnyezu nizPalAH prAvfzo guRAH .
nirRItavyavahArARAM pramARamaPalantaTA ..”
nirRayottarakftyamAha manuH .
“arTe'pavyayamAnantu kAraRena viBAvitam .
dApayedDanikasyArTaM daRqaleSaYca SaktitaH ..”
apavyayamAna apalapantaM kAraRena sAkzyAdi-
pramARena . yAjYavalkyaH .
“jYAtvAparADaM deSaYca kAlaM balamaTApi vA .
vayaH karmma ca vittaYca daRqaM daRqezu dApayet ..”
manuH .
“tIritaM cAnuSizwaYca yatra kvacana samBavet .
kftaM tadDarmmato vidyAt na tat BUyo niva-
rttayet ..”
anuSizwaM sAkzyAdinirRItaM ataeva tIritaM
prAqvivAkAdiBiH samApitam . tadbivAdapadaM
punarna nivarttayedityarTaH . yatra tIritAnuSizwa-
yorapyaDarmmakftatvaM pratyavatizWate . tatra punarnyAya-
darSanamAha nAradaH .
“tIritaM cAnuSizwaYca yo manyeta viDarmmataH .
dviguRaM daRqamAdAya tat kAryyaM punarudDaret ..”
asadbicAre tu vicArAntaramAha sa eva .
“asAkzikantu yaddfzwaM vimArgeRa ca tIritam .
asammatamatErdfzwaM punarddarSanamarhati ..”
asAkzikamityapramARakopalakzaRam . yAjYa-
valkyaH .
“durdfzwAMstu punardfzwA vyavahArAnnfpeRa tu .
saByAH sajayino daRqyA vivAdAddviguRaM damam ..
sAkzisaByAvasannAnAM dUzaRe darSanaM punaH .
sucaryyAvasitAnAntu nAsti pOnarBavo viDiH ..”
sAkzivacanena saByAvaDAraRena ca prAptAva-
sAdAnAM punarnyAyadarSanam . svavyApAreRa virudDa-
BAzadinA prAptAvasAdAnAntu nAsti punarnyAyaH .
bfhaspatirapi .
[Page4-543-a+ 52]
“palAyanAnuttaratvAdanyapakzASrayeRa ca .
hInasya gfhyate vAdo na svavAkyajitasya ca ..”
manuH .
“balAddattaM balAdBuktaM balAdvA liKitaYca yat .
sarvvAn balakftAnarTAnakftAn manurabravIt ..”
yAjYavalkyaH .
“balopADivinirvfttAn javahArAnnivarttayet .
strInaktamantarAgArabahirgrAmakftAMstaTA ..
mattonmattArttavyasanibAlaBItAdiyojitaH .
asambanDakftaScEva vyavahAro na siDyati ..”
upADiSCalamiti SUlapARiH . upADirBayAdi-
riti vijYAneSvaraH . tanmate BItAdiyojita
ityuktavacanena pOnaruktam . vahirgrAmaH vahi-
rdeSaH . matto madyAdinA . unmatto vAtA-
dinA . vyasanI dyUtAdyAsaktaH . asambanDo
vAdiniyuktavyatirikta udAsInaH . AdipadAda-
svatantradAsaputtrAdergrahaRam . taTA ca nAradaH .
“svatantro'pi hi yat kAryyaM kuryyAccAprakftiM
gataH .
tadapyakftamevAhurasvAtantrasya hetutaH ..
kAmakroDABiBUtA vA BayavyasanapIqitAH .
rAgadvezaparItASca jYeyAstvaprakftiM gatAH ..
taTA dAsakftaM kAryyamakftaM paricakzate
anyatra svAmisandeSAnna dAsaH praBurAtmanaH ..
puttreRa ca kftaM kAryyaM yat syAdacCandataH pituH .
tadapyakrtamevAhurddAsaputtrO ca tO samO ..”
etacca kuwumbaBaraRAtiriktavizayam .
“kuwumbArTe'ByaDIno'pi vyavahAraM yamAcaret .
svadeSe vA videSe vA taM jyAyAnna vicAlayet ..”
iti manuvacanAt kuwumbamavaSyaBaraRIyam .
aByaDInaH paratantraH puttradAsAdiH . vyavahAra-
mfRAdikaM jyAyAn svatantraH na vicAlayet anu-
manyeta . taTA ca nAradaH .
“svAtantyrantu smftaM jyezWe jyEzWaM guRavayaHkftam .
asvatantrAH prajAH sarvvAH svatantraH pfTivIpatiH ..
asvatantraH smftaH Sizya AcAryyasya svatantratA .
asvatantrAH striyaH sarvvAH puttrA dAsAH pari-
grahAH ..
svatantrastatra tu gfhI yasya tat syAt kramA-
gatam .
garBasTEH sadfSo jYeyaH azwamAdvatsarAt SiSuH ..
bAla AzoqaSAdvarzAt pOgaRqo'pi nigadyate .
parato vyavahArajYaH svatantraH pitarAvfte ..
jIvatorna svatantraH syAjjarayApi samanvitaH .
tayorapi pitA SreyAn bIjaprADAnyadarSanAt .
aBAve bIjino mAtA tadaBAve ca pUrvvajaH ..”
parigrahA anujIvipraBftayaH . taTA ca bfha-
spatiH .
“pitfvyaBrAtfputtrastrIdAsaSizyAnujIviBiH .
yadgfhItaM kuwumbArTe tadgfhI dAtumarhati ..”
kAtyAyanaH .
“kuwumbArTamaSaktena gfhItaM vyADitena vA .
[Page4-543-b+ 51]
upaplavanimittaYca vidyAdApatkftantu tat ..
kanyAvEvAhikaYcEva pretakAryye ca yat kftam .
etat sarvvaM pradAtavyaM kuwumbena kftaM praBoH ..”
praBoriti karttari zazWI tena praBuRA dAtavya-
miti ratnAkaraH .. bfhaspatiH .
“yaH svAminA niyukto'pi DanAya vyayapAlane .
kusIdakfzibARijye nisfzwArTastu sa smftaH ..
pramARaM tat kftaM sarvvaM lABAlABavyayodayam .
svadeSe vA videSe vA svAmI tanna visaMvadet ..”
iti SrIraGunandanaBawwAcAryyaviracitaM vyavahAra-
tattvaM samAptam .. * ..
<LEND>
