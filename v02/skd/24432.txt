<L>24432<pc>3-442-b<k1>brahma<k2>brahma
brahma¦, klI, (bfMhati bardDate niratiSayamahattva-
lakzaRabfdDimAn BavatItyarTaH . bfhibfdDO + bfMhe-
rno'cca .” uRA0 4 . 145 . manin nakAra-
syAkAraH . ratvaYca .) vedaH . (yaTAha SrutiH .
“tasmAdetadbrahmanAmarUpamannaYca jAyate ..”
taTA ca BAgavate . 1 . 1 . 1 .
“janmAdyasya yato'nvayAditarataScArTevvaBijYaH
svarAw
tene brahma hfdA ya Adikavaye muhyanti yat
sUrayaH ..”
vedAntamate ‘vastu saccidAnandAdvayaM brahma taTA
ajYAnAdisakalajaqasamUho'vastu .’ ‘brahmEva
nityaM vastu tadanyadaKilamanityam .’ taTAhi, --
“yatsyAdarvvAk saMvatsaro'hoBiH parivarttate .”
tadeva jyotizAM jyotiH . nityaM viBuM sarvvagataM
susUkzmam . AkASavat sarvvagataSca nityaH .
ajo nityaH SASvataH satyaM jYAnamanantaM brahma
rAterdAtuH parAyaRaM yatra nAnyat paSyati nAnyat
SfRoti nAnyadvijAnAti saBUmA yo vE BUmA
tadamftam .” ityAdi SrutiByo brahmaRi nityatvaM
viSudDasattvasya puMsaH pratiBAti . taTA, nEveha
kiYcanAgra AsIt mftyurnEvedamAvftamAsIt .
AtmA vA idameka evAgra AsInnAnyat kiYcana-
mizat sadeva sOmyedamagra AsIdekamevA-
dbitIyaM neti neti neha nAnAsti kiYcana yatrAnyat
paSyati anyacCfRoti anyadvijAnAti tadalpam
aTa yadalpaM tanmarttyam .” ityAdi Srutivaca-
neByo brahmaRo'nyatvaM BedaprapaYce'nityatvaYca tasyEva
puMsaH pratiBAti . taTAnumAnamapi yaTA, vima-
to'cetanavargo'nityo viBaktatvAt GawapawastamBA-
[Page3-442-c+ 52]
divat iti . anena hi viBaktasyAnityatve-
'vagate tasminnanugataprakASAtmakasya brahmaRo'-
viBaktasya nityatvamapi arTAdavagacCati . iti
vedAntasAre vidvanmanoraYjanIwIkA .. tatra
SrutivAkyAni yaTA, “satyaM jYAnamanantaM brahma .
vijYAnamAnandaM brahma .” “Anando brahmeti
vyajAnAt AnandarUpamamftaM yad viBAti .
yato vAco nivarttante aprApya manasA saha .
yato vA imAni BUtAni jAyante yena jAtAni
jIvanti yat prayantyaBisaMviSanti tat viji-
jYAsasva tadbrahmeti .” ityAdyasaMKyeyaM Sruti-
vacanamanusanDeyam ..”)
tattvam . tapaH . ityamaraH . 3 . 3 . 114 ..
brahma caturvviDaM yaTA . virAw 1 hiraRyagarBaH
2 ISvaraH 3 turIyaH 4 . iti vedAntasAraH ..
asya lakzaRam . yaTA, AtmaboDe .
“yallABAnnAparo lABo yatsuKAnnAparaM suKam .
yajjYAnAnnAparaM jYAnaM tadbrahmetyavayArayet ..
yaddfzwvA nAparaM dfSyaM yadBUtvA na punarBavaH .
yajjYAtvA nAparaM jYeyaM tadbrahmetyavaDArayet ..
tiryyagUrdDvamaDaHpUrRaM saccidAnandamadvayam .
anantaM nityamekaM yattadbrahmetyavaDArayet ..
atadvyAvfttirUpeRa vedAntErlakzyate dvayam .
aKaRqAnandamekaM yattadbrahmetyavaDArapet ..
dfSyate SrUyate yadyadbrahmaRo'nyanna tadBavet .
tattvajYAnAcca tadbrahma saccidAnandamadbayam ..
sarvvagaM saccidAtmAnaM jYAnacakzurnirIkzyate .
ajYAnacakzurnekzeta BAsvantaM BAnumanDavat ..”
api ca . “satyamAnandamadbayamamftamekarUpaM
vANmanaso'gocaraM sarvvagaM sarvvAtItaM cidekarasaM
deSakAlAparicCinnamapAdamapi SIGragamapARi
ca sarvvagrahamacakzurapi sarvvadrazwf aSrotramapi
sarvvaSrotf acintyamapi sarvvajYaM sarvvaniyantf
sarvvaSakti sarvvezAM sfzwisTitilayakarttf kimapi
vastu brahmeti vedA vadanti ..” SudDabudDasvaBAva
ityOpanizadAH . 1 . AdividvAn sidDa iti
kApilAH . 2 . kleSakarmmavipAkASayEraparA-
mfzwo nirmmARakAyamaDizWAya sampradAyapradyo-
tako'nugrAhakaSceti pAtaYjalAH . 3 . loka-
vedavirudDErapi nirlepaH svatantraSceti mahApASu-
patAH . 4 . Siva iti SEvAH . 5 . puruzottama
iti vEzRavAH . 6 . pitAmaha iti pOrA-
RikAH . 7 . yajYapuruza iti yAjYikAH . 8 .
sarvvajYa iti sOgatAH . 9 . nirAvaraRa iti
digambarAH . 10 . upAsyatvena deSita iti
mImAMsakAH . 11 . lokavyavahArasidDa iti
cArvvAkAH . 12 . yAvaduktopapanna iti nEyA-
yikAH . 13 . viSvakarmmeti SilpinaH . 14 .
iti kusumAYjalivfttiH .. yogaSAstramate .
“brahmatejomayaM SukraM yasya sarvvamidaM rasaH .
ekasya BUtaM BUtasya dvayaM sTAvarajaNgamam ..
iti mahABArate mokzaDarmmaH ..
[Page3-443-a+ 52]
tasya wIkA . brahmaRaH svarUpamantarAvismara-
RArTamAha . brahmatejomayamiti . tejomayaM
jYAnAtmakam . SukraM bIjaBUtam . yasya sarvva-
midaM rasaH rasanIyaM jYeyaM sarvvaM yasyEkasya BUtaM
satyaM na tu vivarttavAdinAmivAsatyaM BUtasya
sidDasya akalpitasya tacca sarvvaM sTAvarajaNgamo-
pADivaSAt dvayaM dbeDA .. tacca saguRanirguRa-
Bedena dbiviDaM yaTA,
“brahmEkaM mUrttiBedastu guRaBedena santatam .
tadbrahma dviviDaM vastu saguRaM nirguRaM Siva ! ..
mAyASrito yaH saguRo mAyAtItaSca nirguRaH .
svecCAmayaSca BagavAnicCayA vikaroti ca ..
icCASaktiSca prakftiH sarvvaSaktiprasUH sadA .
kecidekaM vadantyevaM brahma jyotiH sanAtanam ..
kecidvadanti dviviDaM brahma prakftipUrvvakam .
SfRu ye ca vadantyekaM prakftipuruzayoH param ..
tasmAdBavati tO dvO ca tadbrahma sarvvakAraRam .
aTavEkaM paraM brahma dviviDaM BavatI cCayA ..
icCASaktiSca prakftiH sarvvaSaktiprasUH sadA .
tatrAsaktaSca saguRaH sa SarIrI ca prAkftaH ..
nirguRastatra nirliptaH aSarIrI niraNkuSaH .
sa cAtmA BagavAnnityaH sarvvADAraH sanAtanaH ..
sarvveSvaraH sarvvasAkzI sarvvatrAsti PalapradaH .
SarIraM dviviDaM SamBo ! nityaM prAkftameva ca ..
nityaM vinASarahitaM naSvaraM prAkftaM sadA .
ahaM tvaYcApi BagavannAvayornityavigrahaH ..
AvayoraMSaBUtA ye prAkftA nazwavigrahAH .
rudrAdayastvadaMSASca madaMSA vizRurUpiRaH ..
mamApyevaM dviDA rUpaM dviBujaYca caturBujam .
caturBujo'haM vEkuRWe padmayA pArzadEH saha ..
goloke dviBujo'haYca gopIBiH saha rADayA .
dviviDaM me vadantyevaM dvO praDAnO tu tanmate ..
puruzaSca sadA nityo nityA prakftirISvarI .
sadA tO dvO ca saMSlizwO sarvvezAM pitarO Siva ! ..
saSarIrO niHSarIrO svecCayA sarvvarUpiRO .
prADAnyaYca yaTA puMsaH prakfteSca taTA sadA ..”
iti brahmavEvartte SrIkfzRajanmaKaRqe 43 aDyAyaH ..
nandayaSodAM prati SrIkfzRavAkyaM yaTA, --
“mAmeva paramaM brahma BagavantaM sanAtanam .
DyAyaM DyAyaM puttrabudDiM tyaktrA laBa paraM padam ..”
iti tatrEva 127 aDyAyaH ..
saguRasya tasya navaDA rUpaM yaTA, --
“yogino yaM vadantyevaM jyotIrUpaM sanAtanam 1 .
jyotiraByantare nityarUpaM BaktA vadanti yam 2 ..
vedA vadanti satyaM yaM 3 nityamAdyaM vicakzaRAH 4 .
yaM vadanti surAH sarvve paraM svecCAmayaM praBum 5 ..
sidDendrA munayaH sarvve sarvvarUpaM vadanti yam 6 .
yamanirvvacanIyaYca yogIndraH SaNkaro vadet 7 ..
svayaM DAtA ca pravadet kAraRAnAYca kAraRam 8 .
Sezo vadedanantaM yaM navaDA rUpamISvaram 9 ..
tarkARAmeva zaRRAM yaM zaqviDaM rUpamISvaram .
vEzRavAnAmekarUpaM vedAnAmekameva ca ..
[Page3-443-b+ 52]
purARAnAmekarUpaM tasmAnnavaviDaM smftam .
nyAyo nirvvacanIyaYca yanmataM SaNkaro'bravIt ..
nityaM vESezikAtyantaM vadanti ca vicakzaRAH .
sAMKyo vadati taM devaM jyotIrUpaM sanAtanam ..
mImAMsA sarvvarUpaYca vedAntaH sarvvakAraRam .
pAtaYjalo'pyanantaYca vedAH satyasvarUpakam ..
svecCAmayaM purARaYca BaktASca nityavigraham ..”
iti tatrEva 128 aDyAyaH ..
saguRanirguRaBedena tasya caturDA rUpaM yaTA, --
“caturviBAgaH saMsfzwO caturDA saMsTitaH sTitO .
pralayaYca karotyante caturBedo janArddanaH ..
ekenAMSena brahmAsO BavatyavyaktamUrttimAn .
marIcimiSrAH patayaH prajAnAmanyaBAgataH ..
kAlastftIyastasyAMSaH sarvvaBUtAni cAparaH .
itTaM caturDA saMsfzwO varttate'sO rajoguRaH ..
ekAMSena sTito vizRuH karoti paripAlanam .
manvAdirUpI cAnyena kAlarUpI pareRa ca ..
sarvvaBUtezu cAnyena saMsTitiM kurute sTitaH .
sattvaM guRamupASritya jagataH puruzottamaH ..
ASritya tamaso vfttimantakAle taTA praBuH .
rudrasvarUpo BagavAnekAMSena BavatyajaH ..
agnyantakAdirUpeRa BAgenAnyena varttate .
kAlasvarUpo BAgo'nyaH sarvvaBUtAni cAparaH ..
vinASaM kurvvatastasya caturdDvEvaM mahAtmanaH ..”
iti vizRupurARe 1 aMSe 21 aDyAyaH ..
brahmaDyAnaM yaTA, --
“brahmaDyAnaM pravakzyAmi mAyAtantravimarddakam .
yacCedbANmanasi prAjYastadyacCejjYAnamAtmani ..
jYAnaM mahati saMyacCedya icCet Sreya Atmani .
dehendriyamanobudDiprARAhaNkAravarjitam ..
varjitaM BUtatanmAtrErguRajanmASanAdiBiH .
svaprakASaM nirAkAraM sadAnandamanAdimat ..
nityaM SudDaM vfdDamfdDaM satyamAnandamadvayam .
turIyamakzaraM brahma ahamasmi paraM padam ..
ahaM brahmetyavasTAnaM samADiriti gIyate .
AtmAnaM raTinaM vidDi SarIraM raTameva tu ..
budDintu sAraTiM vidDi manaH pragrahameva ca .
indriyARi hayAnAhurvizayAstezu gocarAH ..
Atmendriyamanoyukto BoktetyAhurmanIziRaH .
yasya vijYAnavAnAtmA yuktena manasA sadA ..
na sa tatpadamApnoti yuktena manasA tadA .
sa tatpadamavApnoti sa hi BUyo na jAyate .
vijYAnasAraTiryastu manaHpragrahavAnnaraH .
so'DvanaH pAramApnoti tadvizRoH paramaM padam ..
ahiMsAdi yamaH proktaH SOcAdiniyamaH smftaH .
AsanaM padmakAdyuktaM prARAyAmo marujjayaH ..
pratyAhAro jayaH prokto DyAnamISvaracintanam .
manoDftirDAraRaM syAt samADirbrahmaRaH smftaH ..”
sAkArasya tasya DyAnaM yaTA, --
“amUrtte cet sTirI na syAttato mUrttaM vici-
ntayet .
hftpadmakarRikAmaDye SaNKacakragadAbjavAn ..
[Page3-443-c+ 52]
SrIvatsakOstuBayuto vanamAlI SriyA yutaH .
nityaH SudDo budDiyuktaH nityAnandAhvayaH paraH ..
AtmAhaM paramaM brahma paramajyotireva tu .
caturvviMSatimUrttiH sa SAlagrAmaSilAsTitaH ..
dvArakAdiSilAsaMsTo DyeyaH pUjyo'pi vA
hariH .
manaso'BIpsitaM prApya devo vEmAniko Bavet ..
nizkAmo muktimApnoti mUrttIrDyAyan stuvan
japan ..”
iti gAruqe mUrttAmUrttaDyAnaM 44 aDyAyaH ..
brahmapadaprAptikAraRaM yaTA, --
“brahmaRyADAya karmmARi niHsaNgaH kAmavarjitaH .
prasannenEva manasA kurvvARo yAti tatpadam ..”
iti kUrmmapurARe 3 aDyAyaH ..
sarvvaM brahma yaTA, --
“brahmEvedaM jagat sarvvaM brahmaRo'nyanna vidyate .
brahmAnyadBAti cenmiTyA yaTA marumarAcikA ..”
ityAtmaboDaH ..
<LEND>
