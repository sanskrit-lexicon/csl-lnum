<L>7625<pc>2-121-a<k1>kAsaH<k2>kAsaH
kAsaH¦, puM, (kAsate'nena . kAsf SabdakutsanayoH .
“halaSca” 3 . 3 . 121 . iti GaY .) rogaviSezaH .
kAsI iti BAzA . tatparyyAyaH . kzavaTuH 2 .
ityamaraH . 2 . 6 . 52 .. tasya nidAnaM yaTA, --
“DUmopaGAtAdrajasastaTEva
vyAyAmarUkzAnnanizevaRAcca .
vimArgagatvAcca hi Bojanasya
vegAvaroDAt kzavaTostaTEva” ..
samprAptiryayA . “prARo hyudAnAnugataH praduzwaH” ..
lakzaRaM yaTA .
“saMBinnakAMsyasvanatulyaGozaH .
nireti vaktrAt sahasA sadozo
manIziBiH kAsa iti pradizwaH” ..
sa ca paYcaviDo yaTA, --
“paYca kAsAH smftA vAtapittaSlezmakzatakzayEH .
kzayAyopekzitAH sarvve balinaScottarottaram” ..
tezAM pUrvvarUpaM yaTA, --
“pUrvvarUpaM BavettezAM SUkapUrRagalAsyatA .
kaRWe kaRqUSca BojyAnAmavaroDaSca jAyate” ..
vAtiko yaTA, --
“hfcCaNKamUrdDodarapArSvaSUlI
kzAmAnanaH kzIRabalasvarOjAH .
prasaktadegastu samIraRena
BinnasvaraH kAsati Suzkameva” ..
pEttiko yaTA, --
“urovidAhajvaravaktraSozE-
raByardditastiktamuKastfzArttaH .
pittena pItAni vamet kawUni
kAset sapARquH paridahyamAnaH” ..
SlEzmiko yaTA, --
“pralipyamAnena muKena sIdan
SirorujArttaH kaPapUrRadehaH .
amaktaruggOravasAdayuktaH
kAsedBfSaM sAndrakaPaH kaPena” ..
kzatajo yaTA, --
“ativyavAyaBArADvayudDASvagajavigrahEH .
rUkzasyoraH kzataM vAyurgfhItvA kAsamAvahet ..
sa pUrvvaM kAsate SuzkaM tataH zWIvet saSoRitam .
[Page2-121-b+ 52]
kaRWena rujatAtyarTaM virugneneva corasA ..
sUcIBiriva tIkzRABistudyamAnena SUlinA .
duHKasparSena SUlena BedapIqABitApinA ..
parvvaBedajvaraSvAsatfzRAvEsvaryyapIqitaH .
pArAvata ivAkUjan kAsavegAt kzatodBavAt” ..
kzayajo yaTA, --
“vizamAsAtmyaBojyAtivyavAyAdveganigrahAt .
GfRinAM SocatAM nFRAM vyApanne'gnO trayo malAH .
kupitAH kzayajaM kAsaM kuryyurddehakzayapradam ..
sagAtraSUlajvaradAhamohAn
prARakzayaYcopalaBeta kAsI ..
Suzyan vinizWIvati durbbalastu
prakzIRamAMso ruDiraM sapUyam .
taM sarvvaliNgaM BfSaduScikitsyaM
cikitsitajYAH kzayajaM vadanti ..
ityezaH kzayajaH kAsaH kzIRAnAM dehanASanaH .
sADyo balavatAM vA syAdyApyastvevaM kzatotTitaH ..
navO kadAcit siDyetAmapi pAdaguRAnvitO .
sTavirARAM jarAkAsaH sarvvo yApyaH prakIrttitaH .
trIn pUrvvAn sADayet sADyAn paTyEryyApyAMstu yApa
yet” .. iti mADavakaraH .. * ..
(“ASukArI yataH kAsastamevAtaH pravakzyati” ..
asya prAgrUpasahitAsaMprAptI rUpARi ca yaTA ..
“tezAM BavizyatAM rUpaM kaRWe kaRqUrarocakaH ..
SUkapUrRABakaRWatvaM, tatrADo vihato'nilaH .
UrdDvaM pravfttaH prApyorastasmin kaRWe ca saMsajan ..
SiraH srotAMsi saMpUryya tato'NgAnyutkzipanniva .
kzipannivAkziRI pfzWamuraH pArSve ca pIqayan ..
pravarttate savaktreRa BinnakAMsyopamaDvaniH .
hetuBedAt pratIGAtaBedo vAyoH saraMhasaH ..
yadrujA SabdavEzamyaM kAsAnAM jAyate tataH .
kupito vAtalErvAtaH SuzkoraHkaRWavaktratAm ..
hftpArSvoraHSiraHSUlaM mohakzoBasvarakzayAn .
karoti SuzkaM kAsaYca mahAvegarujAsvanam ..
so'Ngaharzo kaPaM SuzkaM kfcCrAnmuktvAlpatAM vrajet .
pittAt pItAkzi kaPatA tiktAsyatvaM jvaroBramaH ..
pittAsfgvamanaMtfzRA vEsvaryyaM DUmako madaH .
pratataM kAsavegena jyotizAmiva darSanam ..
kaPAduro'lparuNmUrdDahfdayaM stimitaM guru .
kaRWopalepaH sadanaM pInasacCarddyarocakAH ..
romaharzIGanasnigDaSvetaSlezmapravarttanam .
yudDAdyEH sAhasEstEstEH sevitErayaTAbalam ..
urasyantaHkzate vAyuH pittenAnugato balI .
kupitaH kurute kAsaM kaPaM tena saSoRitam ..
pItaM SyAmaYca SuzkaYca graTitaM kuTitaM bahu .
zWIvet kaRWena rujatA viBinneneva corasA ..
sUcIBiriva tIkzRABistudyamAnena SUlinA .
parbbaBedajvaraSvAsatfzRAvEsvaryyakampavAn ..
pArAvata ivAkUjan pArSvaSUlI tato'sya ca .
kramAdvIryyaM ruciH paktirbalaM varRaSca hIyate ..
kzIRasya sAsfNmUtratvaM syAcca pfzWakawIgrahaH .
vAyupraDAnAH kupitA DAtavo rAjayakzmiRaH ..
[Page2-121-c+ 52]
kurvvanti yakzmAyatanEH kAsaM zWIvet kaPaM tataH .
pUtipUyopamaM pItaM visraM haritalohitam ..
luYcyete iva pArSve ca hfdayaM patatIva ca .
akasmAduzRaSItecCA bahvASitvaM balakzayaH ..
snigDaprasannavaktatvaM SrImaddaSananetratA .
tato'sya kzayarUpARi sarvvARyAvirBavanti ca ..
ityezaH kzayajaH kAsaH kzIRAnAM dehanASanaH .
yApyo vA balinAM tadvat kzatajo'BinavO tu tO ..
siGyetAmapi sAnATyAt sADyAdozEH pfTaktrayaH .
miSrA yApyA dvayAt sarvve jarasA sTavirasya ca ..
kAsAcCvAsakzayacCarddi svarasAdAdayo gadAH .
BavantvupekzayA yasmAt tasmAttaM tvarayA jayet” ..
iti vABawe nidAnasTAne . 3 aDyAye .. * ..
aTa kAsasya cikitsA yaTA ..
“kevalAnilajaM kAsaM snehErAdAvupAcaret .
vAtaGnasidDEH snigDESca peyAyUzarasAdiBiH ..
lehErDUmEstaTAByaNgEH svedasekAvagAhanEH .
vastiBirbadDaviqvAtaM sapittantUrdDvaBaktikEH ..
GftEH kzIrESca sakaPaM jayet snehavirecanEH .
guqUcIkaRwakArIByAM pfTaktriMSatpalAdrase ..
prasTaH sidDo DftAdvAtakAsanut vahnidIpanaH .
kzArarAsnAvacAhiNgupAWAyazwyAhvaDAnyakEH ..
dviSAREH sarpizaH prasTaM paYcakolayutEH pacet ..
daSamUlasya niryyUhe pItomaRqAnupAyinA ..
sakAsaSvAsahftpArSvagrahaRIrogagulmanut .
droRe'pAM sADayedrAsnA daSamUlaSatAvarIH ..
palonmitAdvikuqavaM kulatTaM vadaraM yavam .
tulArdDaYcAjamAMsasya tena sADyaM GftAQakam ..
samakzIraM palAMSESca jIvanIyEH samIkzya tat .
prayuktaM vAtarogezu pAnanAvanavastiBiH ..
paYcakAsAn SiraHkampaM yonivaNkzaRavedanAm .
sarvvANgEkANgarogAMSca saplIhordDvAnilAnjayet” .. * ..
“durAlaBAM SfNgaveraM SaWIM drAkzAM sitopalAm ..
lihyAt karkawaSfNgIYca kAse tElena vAtaje .
duzparSAM pippalIM mustAM BArgIM karkawakaM SaWIm ..
purARaguqatElAByAM cUrRitARyavalehayet .
tadvat sakfzRAM SuRWIYca saBArgIM tadvadeva ca ..
pibecca kfzRAM kozRena salilena sasEnDavAm .
mastunA sasitAM SuRWIM daDnA vA kaRareRukAm ..
pibedvadaramajjYo vA madirA daDimastuBiH .
aTavA pippalIkalkaM GftaBfzwaM sasEnDavam ..
kAsIsapInasoDUmaM snEhikaM viDinA pibet” .
“yavAnIpippalIvilvamaDyanAgaracitrakEH .
rAsnAjAjI pfTakparRI palASaSaWIpOzkarEH ..
sidDAM snigDAmlalavaRAM peyAmanilaje pibet .
kawihft pArSvakozWArttiSvAsahikkApraRASanIM” ..
“pittakAse tanukaPe trivftAM maDurEryutAm .
yuYjyAdvirekAyayutAM GanaSlezmaRi tiktakEH ..
hftadozo himaM svAdu snigDaM saMsarjjanaM Bajet .
Gane kaPe tu SiSiraM rUkzaM tiktopasaMhitam ..
lehaH pEtte sitA DAtrI kzOdradrAkzA himotpalEH .
sakaPe sAbdamaricaH saGftaH sAnile hitaH ..
[Page2-122-a+ 52]
mfdvIkArdDaSataM triMSatpippalIH SarkarApalam .
lehayenmaDanA gorvvA kzIrapasya Sakfdrasam ..
tvagelAvyozamfdvIkApippalImUlapOzkarEH .
lAjamustA SaWIrAsnA DAtrIPalaviBItakEH ..
SarkarAkzOdrasarpirBirleho hfdrogakAsahA .
maDurErjANgalarasEryavaSyAmAkakodravAH ..
mudgAdiyUzEH SAkESca tiktakErmAtrayA hitAH .
GanaSlezmaRi lehASca tiktakAmaDusaMyutAH ..
SAlayaH syustanukaPe zazwikASca rasAdiBiH .
SarkarAmBo'nupAnArTaM drAkzekzusvarasAH payaH ..
kAkolI vfhatImedAdvayEH sa vfzanAgarEH .
pittakAse rasakzIrapeyAyUzAn prakalpayet” ..
“punarnavA SivAwikA saralakAsamarddAmftA .
pawolavfhatIPaRijjakarasEH payaH saMyutEH ..
GftaM trikawunA ca sidDamupayujya saYjAyate .
na kAsavizamajvarakzayagudANkureByo Bayam” .. * ..
“daSamUlaM svayaNguptAM SaNKapuzpIM SaWIM balAm ..
hastipippalyapAmArgapippalImUlacitrakAn .
BArgIM puzkaramUlaYca dvipalAMSAn yavAQakam ..
harItakISataYcEkaM jalepaYcAQake pacet .
yavasvinne kazAyaM taM pUtantaYcABayASatam ..
pacedguqatulAM dattvA kuqavaYca pfTagGftAt .
tElAt sapippalIcUrRAt sidDaSIte ca mAkzikAt ..
lehaM dve cABaye nityamataH KAdedrasAyanAt .
tadvalIpalitaM hanyAdvarRAyurbalavardDanam ..
paYcakAsAn kzayaM SvAsaM sahikkaM vizamajvaram .
mehagulmagrahaRyarSahfdrogArucipInasAn ..
agastivihitaM DanyamidaM SrezWaM rasAyanam” ..
iti AgastyarasAyanam .. * ..
“viDiSca yakzmavihito yaTAvasTaM kzate hitaH ..
nivftte kzatadoze tu kaPe vfdDe uraH SiraH .
dAlyate kAsino yasya saDUmAnApibedimAn ..
dvimedA dvivalAzazwIkalkEH kzOme suBAvite .
varttiM kftvA pibedDUmaM jIvanIyaGftAnupaH ..
manaHSilA palAsAjaganDAtvakkzIrinAgarEH .
tadvadevAnupAnantu Sarkarekzuguqodakam ..
pizwvA manaHSilAM tulyA mArdrayA vawaSfNgayA .
sasarpizkaM pibedDUmaM tittiripratiBojanam ..
kzayaje vfMhaRaM pUrvvaM kuryyAdagneSca bardDanam .
bahudozAya sasnehaM mfdudadyAdvirecanam ..
SasyAkena trivftayA mfdvIkArasayuktayA .
tilvakasya kazAyeRa vidArIsvarasena ca ..
sapiH sidDaM pibedyuktyA jYoRadeho viSoDanam .
pitte kaPe DAtuzu ca kzIRezu kzayakAsavAn ..
GftaM karkawakIkzIradvivalAsADitaM pibet .
vidArIBiH kadambErvA tAlaSamyESca sADitam ..
GftaM payaSca mUtramya vavarRe kfcCranirgame .
SUne savedane meQre pAyO saSroRivaNkzaRe ..
GftamaRqena laGunAnuvAsyo miSrakeRa vA .
jANgalEH pratimuktasya varttakAdyA yileSayAH ..
kamaSaH pramahAstadvat prayojyAH piSitASinaH .
OzRyAtpramATimAvAcca srotoByaScyAvayantite ..
[Page2-122-b+ 52]
kaPaM SudDESca taHpuzwiM kuryyAtsamyagvahan rasaH .
cavikAtriPalABArgI daSamUlaH sa citrakEH ..
kulatTapippalImUlapAWAkAlayavErjale .
SftErnAgaradusparSA pippalISaWipOzkarEH ..
pizwEH karkawaSfNgyA ca samEH sarpirvipAcayet .
sidDe'smiMScUrRitO kzArO dvO paYca lavaRAni ca ..
dattvA yuktyApibenmAtrAM kzayakAsanipIqitaH .
kAsamarddo'BayAmustApAWAkawPalanAgarEH ..
pippalyA kawurohiRyA kASmaryyAH svarasena ca .
akzamAtrErGftaprasTaM kzIradrAkzA rasAQake ..
pacecCozajvaraplIhasarvvakAsaharaM Sivam” .. * ..
“vfzavyAGrI guqUcInAM paYcamUlaPalANkurAn ..
rasakalkErGftaM pakvaM hanti kAsajvarArucIH” .
“syurdozabadDaH kaRWoraH srotasAYca viSudDaye ..
prasTonmite yavakvATe viMSatirvijayAH pacet .
svinnAmfditvA tAstasmin purARAtzawpalaM guqAt ..
pippalyA dvipalaM karzaM manohvAyA rasAYjanAt .
dattvArdDAkzaM pacedBUyaH salehaH SvAsakAsanut” ..
“tadvanmari cacUrRaM vA saGftakzOdraSarkaram .
paTyASuRWI GanaguqErguwikAM DArayenmuKe ..
sarvvezu SvAsakAsezu kevalaM vA viBItakam .
patrakalkaM GftaBfzwaM tilvakasya saSarkaram ..
peyAvotkArikAcCardditfwkAsAmAtisAranut .
kaRwakArIrase sidDo mudgayUzaH susaMskftaH ..
sa gOrAmalakaH sAmlaH sarvvakvAsaBizagjitam ..
vAtaGnOzaDaniHkvATe kzIraM yUzAn rasAnapi .
vEzkirAn prAtudAn vElAn dApayet kzayakAsine ..
kzatakAse ca yeDUmAH sAnupAnAni darSitAH .
kzayakASe'pi te yojyA vakzyante yacca yakzmaRi ..
vfMhaRaM dIpanaYcAgneH srotasAYca viSoDanam .
vyatyAsAtkzayakAsiByo balyaM sarvvaM praSasyate ..
sannipAtodBavo GoraH kzayakAso yatastataH .
yaTAdozabalantasya sannipAtahitaM hitam” ..
iti vABawe cikitsAsTAne 3 aDyAye .. * ..
<P>asya sakAraRasamprAptikaM lakzaRaM cikitsitaYca
yaTA, --
“tapasA yaSasA DftyA DiyA ca parayAnvitaH .
AtreyaH kAsaSAntyarTaM sidDaM prAha cikitsitam ..
vAtAdiBistrayo ye ca kzatajaH kzayajastaTA .
paYcEte syurnfRAM kAsA vardDamAnAH kzayapradAH” ..
“aDaHpratihato vAyurUrdDvasrotaH samASritaH .
udAnaBAvamApannaH kaRWe saktastaTorasi ..
AviSya SirasaH KAni sarvvARi prati pUrayan .
ABaYjannAkzipandehaM hanumanye taTAkziRI ..
netre pfzWamuraH pArSve nirBajya stamBayaMstataH .
Suzko vA sakaPo vApi kasanAt kAsa ucyate .
pratiGAtaviSezeRa tasya vAyoH saraMhasaH ..
vedanASabdavEzamyaM kAsAnAmupajAyate .
rUkzaSItakazAyAlpapramitAnaSanaM striyaH ..
vegaDAraRamAyAso vAtakAsapravarttakAH .
hftpArSvoraH SiraHSUlasvaraBedakaro BfSam ..
SuzkoraHkaRwavaktrAsyahfzwalomnaH pratAmyataH .
[Page2-122-c+ 52]
nirGozIstanato dEnyadOrbbalyakzayamohakft ..
SuzkakAsaH kaPaM SuzkaM kfcCrAnmuktAlpatAM vrajet .
snigDAmlalavaRozRESca BuktamAtre praSAmyati ..
UrdDvavAtasya jIrRe'nne vegavAnmAruto Bavet .
kawukozRavidAhyamlakzArARAmatisevanam ..
pittakAsakaraM kroDaH santApaScAgnisUryyajaH .
pItanizWIvanAkzitvaM tiktAsyatvaM svarAmayaH ..
uro DUmAyanaM tfzRA dAhomoho'rucirBramaH .
pratataM kAsamAnaSca jyotIMzIva ca paSyati .
SlezmARaM pittasaMsfzwaM nizWIvati ca pEttike ..
gurvvaBizyandimaDurasnigvasvapnAvicezwanEH .
vfdDaH SlezmAnilaM rudDvA kaPakAsaM karoti hi ..
mandAgnitvArucicCarddi pInasotkleSagOravEH .
lomaharzAsyamADuryyakledasaMsadanEryyutam .
vfMhaRaM maDuraM snigDaM nizWIvati GanaM kaPam .
kAsamAno'tirugvakzaH sampUrRamiva manyate” ..
“durganDaM haritaM raktaM zWIvet pUyopamaM kaPam .
sTAnAdutkAsamAnaSca hfdayaM manyate cyutam ..
akasmAduzRaSItArtto bahvASIdurbbalaH kfSaH .
snigDAcCamuKavarRatvak SrImaddaSanalocanEH ..
pARipAdatalO SlakzRO satatAsUyakoGfRI .
jvaro miSrAkftistasya pArSvaruk pInaso'ruciH ..
BinnasaNGAtavarccastvaM svaraBedo'nimittataH .
ityezaH kzayajaH kAsaH kzIRAnAM dehanASanaH” ..
“rUkzasyAnilajaM kAsaM AdO snehErupAcaret .
sarpirBirvastiBiH peyAyUzakzIrarasAdiBiH .
vAtaGnasidDEH snehAdyErDUmErlahESca yuktitaH ..
aByaNgEH parizekESca snigDEH svedESca budDimAn .
vastiBirvadDaviqvAtaM SuzkordDvaM cordDvaBaktikEH ..
GftEH sapittaM sakaPaM jayet snehavirecanEH” .
“pippalI pippalImUlacavyacitrakanAgarEH .
DAnyapAWAvacArAsnA yazwyAhvakzArahiNguBiH .
kolamAtrErGftaprasTAddaSamUlI rasAQake ..
sidDAM caturTikAM pItvA peyAmaRqaM pibedaMnu .
tacCvAsakAsahftpArSvagrahaRIdozagulmanut” ..
“tryUzaRaM triPalAM drAkzAM kASmaryyARi parUzakam .
dve pAwe saralaM vyAGrIM svaguptAcitrakaM SaWIm .
brAhmIM tAmalakIM medAM kAkanAsAM SatAvarIm .
trikaRwakAM vidArIYca pizwvA karzasamaM GftAt ..
prasTaM caturguRaM kzIraM sidDaM kAsaharaM pibet .
jvaragulmAruciplIhaSirohftpArSvaSUlanut ..
kAmalArSo'nilAzWIlA kzataSozakzayApaham .
tryUzaRaM nAma viKyAtametadGftamanuttamam” ..
iti tryUzaRAdyaM Gftam .. * ..
“droRe'pAM sADayedrAsnAM daSamUlIM SatAvarIm .
palikAM mARikAM SAMstu kulatTAn vadarAn yavAn ..
tulArdDaYcAjamAsasya pAdaSezeRa tena ca .
GftAQakaM samakzIraM jIvanIyEH palonmitEH ..
sidDaM taddaSaBiH kalkEH nasyapAnAnuvAsanEH .
samIkzya vAtarogezu yaTAvasTaM prayojayet ..
paYca kAsAn SiraHkampaM SUlaM vaNkzaRayonijam .
sarvvANgEkANgarogAMSca saplIhordDvAnilAn jayet” ..
[Page2-123-a+ 52]
“daSamUlIM svayaNguptAM SaNKapuzpIM SaWIM balAm .
hastipippalyapAmArgapippalImUlacitrakAn ..
BArgIM puzkaramUlaYca dvipalAMSayavAQakam .
harItakISataYcEkaM jalapaYcAQake pacet ..
yave svinne kazAyantampUtantaccABayASatam .
pacet guqatulAM dattvA kuqavaYca pfTag GftAt ..
tElAt sapippalIcUrRAt sidDaSIte camAkzikAt ..
lihyAddve cABaye nityamataH KAdedrasAyanAt ..
tadvalIpalitaM hanti varRayurbalavardDanam .
paYcakAsAn kzayaM kAsaM hikkAM savizamajvarAm ..
hanyAttaTArSograhaRIhfdrogArucipInasAn .
agastyavihitaM SrezWaM rasAyanamidaM SuBam” ..
ityagastyaharItakI .. * ..
“SirasaH sadane srAve nAsAyA hfdi tAmyati .
kAsapratiSyAyarase DUmaM vEdyaH prayojayet ..
daSANgulonmitAM nAqIM aTavAzwANgulonmitAm .
SarAvasaMpuwacCidre kftvAjfhmAM vicakzaRaH ..
vErecanaM muKenEva kAsavAn DUmamApibet .
tamuraH kevalaM prAptaM muKenEvodDamet punaH ..
sahyasya tEkzRyAdvikzipya SlezmARamurasi sTitam .
nizkfzya Samayet kAsaM vAtaSlezmasamudBavam” ..
“manaHSilAlamaDukamAMsImusteNgudEH pibet .
DUmaM tasyAnu ca kzIraM suKozRaM saguqaM pibet ..
eza kAsAn pfTagdozasannipAtodBavAn jayet .
prasahya paryyasaMsidDAnanyEryogaSatErapi” ..
“manaHSilElAmaricakzArAYjanakuwannawEH .
vaMSalocanaSEvAlakzOmanaktakarohizEH ..
pUrvvakalpena DUmo'yaM sAnupAno viDIyate .
AlaM manaHSilA tadvat pippalInAgarEH rAha ..
tvagENgudIvfhatyO dve tAlamUlaM manaHSilA .
kArpAsAsTyaSvaganDA ca DUmaH kAsavinASanaH” ..
“pEttike sa kaPe kAse vamanaM sarpizA hitam .
taTA madanakASmaryyamaDUkakvaTitErjjalEH ..
yazwyAhvaPalakalkErvvA vidArIkzurasAyutEH .
hftadozastataH SItaM maDuraYca kramaM Bajet ..
pEtte tanukaPe kAse trivftAM maDurEryutAm .
dadyAdGanakaPe tiktErvirekArTe yutAM Bizak ..
“SarkarAcandanadrAkzA maDuDAtrIPalotpalEH .
pEttesamustamaricaH sakaPe saGfto'nile ..
mfdvIkArdDaSataM triMSat pippalISarkarApalam .
lehayenmaDunA gorvvA kzIrapasya Sakfdrasam” ..
“balinaM vamanErAdO SoDayet kaPakAsinam .
yavAnnEH kawurukzozREH kaPaGnEScApyupAcaret ..
pippalIkzArikEryUzaH kolatTaM mUlakasya ca .
laGUnyannAni BuYjIta rasErvvA kawukAnyitEH” ..
kAsamarddASvabiwBfNgarAjovArttAkujArasAH .
sakzOdrAH kaPakAsaGnAH murarasyAsitasya ca” ..
“kzatakAsABiBUtAnAM vfttiH syAt pittakAsikI .
kzIrasarpirmaDuprAyA saMsarge tu viSezaRam ..
vAtapittArddite'ByaNgo gAtraBedeGftErhitaH .
tElErmArutarogaGnEH pIqyamAne ca vAyunA ..
hftpArSvArttizu pAnaM syAjjIvanIyasya sarpizaH .
[Page2-123-b+ 52]
sadAhaM kAsino raktaM zWIvataH sabale'nile .
mAMsociteByaH kAmeByo lAvAdInAM rasA hitAH” ..
“nivftte kzatadoze tu kaPe vfdDa uraH SiraH .
dAlyate kAsino yasya saDUmAnnApibedimAn ..
dve mede maDukaM dve ca baletEH kzOmanaktakEH .
varttitErDUmamApIya jIvanIyaGftaM pibet” ..
“sampUrRarUpaM kzayajaM durbbalasya vivarjjayet .
navotTitaM balavataH pratyAKyAyAcaret kriyAm” ..
“pitte kaPe ca saMkzIRe parikzIRezu DAtuzu .
GftaM karkkawakIkzIradvivalAsADitaM pibet” ..
“kzatakAse ca ye DUmAH sAnupAnA nidarSitAH .
kzatakAse'pi tAneva yaTAvasTaM prayojayet” ..
“sannipAtaBavo'pyeza kzayakAsaH sudAruRaH .
sannipAtahitaM tasmAt sadA kAryyaM Bizagjitam ..
dozAnubalayogAcca haredrogabalAbalam .
kAsezvezu garIyAMsaM jAnIyAduttarottaram” ..
<P>iti cikitsAsTAne 22 aDyAye carake-
Roktam .. * ..
<P>kAsasya nidAnasamprAptilakzaRasAMhataM prAgrUpaM
cikitsitaYca yaTA, --
“uktA ye hetavo nFRAM rogayoH SvAsahikkayoH .
kAsasyApi ca te jYeyAstatra votpattihetavaH” ..
“sa vAtapittapraBavaH kaPAcca
kzatAttaTAnyaH kzayajo'paraSca .
paYcaprakAraH kaTito BizagBi-
rvivardDito yakzmavikArakftsyAt ..
Bavizyatastasya tu kaRWakaRqU-
rBojyoparoDogalatAlulepaH .
svaSabdavEzamyamarocako'gni-
sAdaSca liNgAni BavantyamUni” ..
“vfdDatvamAsAdya BavatyaTo vE
yApyantamAhurBizajastu kAsam ..
SfNgIvacA kawPalakattfRAbda-
DAnyABayABArgyamarAhvaviSvam .
uzRAmbunA hiNguyutaM tu pItvA-
badDAsyamapyASu jahAti kAsam ..
PalatrikavyozaviqaNgaSfNgI
rosnAvacApadmakadevakAzWEH .
lehaH samEH kzOdrasitAGftAktaH
kAsaM nihanyAdacirAdudIrRam ..
paTyAM sitAmAmalakAni lAjAM
samAgaDIYcApi vicUrRya SuRWIm .
sarpirmaDuByAM vilihItakAsI
sa sEnDavAM vozRajalena kfzRAm ..
KAdedguqaM nAgarapippalIByAM
drAkzAYca sarpirmaDunAvalihyAt .
drAkzAM sitAM mAgaDikAYca tulyAm
saSfNgaveraM maDakantugAYca ..
lihyAdGftakzOdrayutAM samAMsAM
sitopalAM vA maricAMSayuktAm .
DAtrIkaRAbiSvasitopalASca
saYcarRya maRqena pibecca daDnA ..
[Page2-123-c+ 52]
hareRakAM mAgaDikAYca tulyAm
daDnA pibet kAsagadABiBUtaH” ..
“pibecca sIDuM maricAnvitaM vA
tenASu kAsaM SamamaByupEti .
drAkzAmbumaYjizWapurAhvayABiH
kzIraM SrutaM mAkzikasaMprayuktam ..
nidigDikAnAgarapippalIBiH
KAdecca mudgAn maDunA susidDAn .
utkArikAM sarpizi nAgarAQyAm
paktvA samUlEstruwikolapatrEH ..
eBirnizeveta kftAYca peyAm
tanvIM suSItAM maDunA vimiSrAm
yatplIhni sarpirvihitaM zaqaNgam
tadvAtakAsaM jayati prasahya ..
vidAri ganDAdikftaM GftaM vA
rasena vA vAsakajena pakvam .
virecanaM snEhikamatra cokta-
mAsTApanaYcApyanuvAsanaYca ..
DUmaM pibet snEhikamapramattaH
pibet suKozRaM Gftameva cAtra .
hitA yavAgvaSca rasezu sidDAH
payAMsi lehAH sa GftAstaTEva ..
pracCarddaMnaM kAyaSiro virekA
staTEvaDUmAkabalagrahASca .
uzRASca lehAH kawukAni hanyuH
kaPaM viSezeRa viSozaRaM vA” ..
“KarjjUraBArgImagaDApiyAla-
maDUlikElAmalakEH samAMSEH .
cUrRaM sitAkzOdraGftapragAQa-
ntrIn hanti kAsAnupayujyamAnaH” ..
“prasTatrayeRAmalakIrasasya
SudDasya dattvArdDatulAM guqasya ..
cUrRIkftErgranTikacavyajIra-
vyozeBakfzRA ha puzAjamodEH .
viqaNgasinDutriPalAyamAnI
pAWAgniDAnyESca picupramAREH ..
dattvA trivfccUrRapalAni cAzwA-
vazwO ca tElasTa pacedyaTAvat .
tamBakzayedakzaPalapramARam
yaTezwacezwaM trisuganDi yuktam ..
anena sarvve grahaRI vikArAH
sa SvAsakAsasvaraBedaSozAH .
SAmyanti cAyaM ciramantaragne-
rhatasya puMstvasya ca vfdDihetuH ..
strIRAYca banDyAmayanASanaH syAt
kalyARako nAma guqaH pratItaH” ..
iti kalyARako guqaH .. * ..
“kulIra SuktI cawakERalAvA-
nniHkvATya vargErmaDurEstaTAnyEH ..
pacedGftaM tattu nizevyamAnam
hanyAt kzatotTaM kzayajaYca kASam” ..
iti suSrute uttaratantre . 52 aDyAye .. * ..
[Page2-124-a+ 52]
“pAradaM ganDakaM SudDaM mftalOhaYca waNkaRam .
rAsnA viqaNgatriPalA vevadArukacitrakam .
amftAM padmakaM kzOdraM vizaYcEva vicUrRayet .
dviguYjaM vAtakAsArttiH sevayedamftArRavam” ..
iti amftArRavo rasaH .. * ..
“BasmatAmrABrakAntAnAM kAsamatvardaco rasEH .
munijErvetasAmlena dinaM mardyaM prayatnataH ..
nizkArdDaM pittakAsArtto Bakzayecca dinatrayam .
SvAsakAsAgnimAndyaYca kzayakAsaM nikfntati” ..
iti pittakAsAntako rasaH .. * ..
“suSudDaM pAradaM ganDaM pratyekaM Suktisammitam .
tataH kajjalikAM kftvA mardayecca pfTak pfTak ..
viSvAgnimanTaSyonAkakASmaryyaH pAwalA balA .
mustaM punarnadA DAtrI vfhatIvfzapatrakam ..
vidArI bahuputtrI ca ezAM karzarasEH pfTak .
suvarRaM rajataM tAmraM pratyekaM SARamAnakam ..
palamAtrantu kfzRABraM tadardDantu SilAhvayam .
jAtIkozaPalaM mAMsI tAlISElA lavaNgakam .
pratyekaM kolamAnantu vAsAnIrErvimardayet .
SozayitvA tataH paScAdvidArI rasamarditaH ..
triguYjAM tAM vawIM KAdetpippalI maDusaMyutAm .
nAmnA nityodayaScAyaM raso vizRuvinirmmitaH ..
paYca kAsAnnihantyASu cirakAlasamudBavam .
rAjayakzmARamatyugramityAdi bahavo guRAH” ..
iti nityodayo rasaH .. * ..
“SudDaM kfzRABracUrRadvipalaparimitaM
SARamAnaM yadanyat
karpUraM jAtikozaM sajalamiBakaRA-
tejapatraM lavaNgam .
mAMsItAlISacocaM gajakumumagadaM-
DAtakIceti tulyam
paTyADAtrI viBItaM trikawurapi pfTak
tvardDaSARaM dviSARam ..
elA jAtIPalAKyaM kzititalaviDinA
SudDaganDasya kolam
kolArdDaM pAradasya pratipadavihitaM
pizwamekatra miSram .
pARIyenEvakAryyAH pariRatacaRaka-
svinnatulyASca vaWyaH
prAtaHKAdyAScatasrastadanu Kalu kiyat
SfNgaveraM saparRam ..
pARIyaM pItamante Druvamapaharati-
kziprametAn vikArAn
kozwe duzwAgnijAtAn jvaramudararujaM-
rAjayakzmakzataYca .
kAsaM SvAsaM saSoTaM nayanapariBavaM-
mehamedo vikArAn
hanyAdAmAnilotTAn kaPapavanakftAn
pittarogAn viSezAn ..
balyovfzyaSca yogantaruRakaravaraH-
sarvvarogapraSastaH
paTyaM mAMsESca yUzErDftaparilulita-
[Page2-124-b+ 52]
rgavyadugDaYca BUyaH .
Bojyo yojyo yaTezwaM lalitalalanayA-
dIyamAno mudA yat
SfNgArABreRakAmI yuvatijanaSatA-
BogayogAdatuzwaH ..
varjjyaM SAkAmlamAdO na ca katipayacit-
svecCayA BojyamAnaH” ..
iti SfNgArABraH .. * ..
“jIrRaM suvarRaM lOhaM vA yadyatrEva pradIyate .
tadAyaM sarvvarogARAM sArvvaBOmo na saMSayaH” ..
iti sArvvaBOmo rasaH .. * ..
“trikawu triPalADAnyaM cavyaM citrakasEnDavam .
divyOzaDihataYcApi sarvvatulyantvayorajaH ..
navaguYjApramARena vawikAM kArayedBizak .
prAtaHkAle SucirBUtvA cintayitvAmfteSvarIm ..
ekEkAM vawikAM KAdet raktotpalarasaplutAm .
nIlotpalarasErvvApi kulatTasya rasena vA ..
nihanti viviDaM kAsaM dozatrayasamudBavam .
vAtikaM pEttikaYcEva garadozasamudBavam .
saraktamaTavA raktaM kAsaSvAsasamanvitam ..
tfqdAMhaBramaSUlaGnI rucyA vahRipradIpanI .
balavarRakarI vfzyA jIrRajvaravinASinI ..
iyaM candrAmftA nAmnA candranATena nirmmitA .
vAsAguqUcikA BArgo mustakaM kaRwakArikA ..
BojanAnte prakarttavyA vawikA kAryyasidDaye” ..
<P>iti SrIcandrAmftA vawI .. candrAmftaM lOhami-
tyapi pAWaH .. * ..
“rasaganDakalOhAnAM pratyekaM kArzikaM kzipet .
waNgaRasya palaM dattvA maricasya palArdDakam ..
trikawutriPalAcazya DAnyajIrakasEnDavam .
pratyekaM tolakaM grAhyaM CAgIdugDena pezayet ..
navaguYjApramARena vawikAM kArayedBizak .
prAtaHkAle SucirBUtvA cintayitvAmfteSvarIm ..
ekEkAM vawikAM KAdet raktotpalarasaplutAm .
nIlotpalarasenApi kulatTasya rasena vA ..
nihanti viviDaM kAsaM tAtaraktakaPodBavam .
saraktamaTavA raktaM jvaraSvAsasamanvitam ..
hfcCUlaM pArSvaSUlaYca jIrRajvaravinASanaH .
candrAmftaraso jAma candranATena BAzitaH” ..
iti vfhaccandrAmfto rasaH .. * ..
<P>iti vEdyakarasendrasArasaMgrahe kAsarogADi-
kAre .. * .. * ..
aTa kAsapaTyam ..
“svedo virecanaM CardirDUmapAnaM samASanam .
SAlizazwikagoDUmaSyAmAkayavakodravAH ..
AtmaguptA mAzamudgakulatTAnAM rasAH pfTak .
grAmyOdakAnUpaDanvamAMsAni viviDAni ca ..
surA purAtanaM sarpiSCAgaYcApi payo Gftam .
vAstukaM vAyasI SAkaM vArttAkuM bAlamUlakam ..
kaRwakArI kAsamarddI jIvantI sunizaRRakam .
drAkzAvimbI mAtuluNgaM pOzkaraM vAsakastruwiH ..
gomUtraM SunaM payyA vyobusazRodakaM maDu .
[Page2-124-c+ 52]
lAjA divasanidrA ca laGUnyannAni yAni ca ..
paTyametadyaTA dozamuktaM kAsagadAture” ..
aTApaTyamAha ..
“vastiM nasyamasfNmokzaM vyAyAmaM dantaGarzaRam .
AtapaM duzwapavanaM rajomArganizevaRam ..
vizwamBIni vidAhIni rUkzARi viviDAni ca .
SakfnmUtrodgArakAsavamiveganiDAraRam ..
matsyaM kandaM sarzapaYca tumbIPalamupodikAm .
duzwAmbu cAnnapAnaYca virudDAnyaSanAni ca ..
guruSItaYcAnnapAnaM kAsarogI parityajet” ..
iti vEdyakapaTyApaTyaviDO kAsarogADikAraH .. * ..)
kASatfRam . ityamarawIkAyAM BarataH .. SoBAYjanaH .
iti SabdacandrikA ..
<LEND>
