<L>13186<pc>2-508-b<k1>jantuH<k2>jantuH
jantuH¦, puM, (jAyate udBavatIti . jana + “kami-
manijanIti .” uRAM . 1 . 72 . iti tuH .)
prARI . ityamaraH . 1 . 4 . 30 .. (yaTA,
manO . 4 . 240 .
“ekaH prajAyate jantureka eva pralIyate .
eko'nuBuNkte sukftameka eva ca duzkftam ..”
manuzye bahuvacanAntaH . iti niGaRwuH .. yaTA,
fgvede . 1 . 94 . 5 .
“viSAM gopA asya caranti jantavo
dbipacca yaduta catuzpadaktuBiH ..”
somakasya rAjYaH puttraviSezaH . asya vivaraRa-
muktaM yaTA, mahABArate . 3 . 127 -- 128
aDyAyayoH .
“yuDizWirAsInnfpatiH somako nAma DArmmikaH .
tasya BAryyASataM rAjan ! sadfSInAmaBUttadA ..
sa vE yatnena mahatA tAsu puttraM mahIpatiH .
kaYcinnAsAdayAmAsa kAlena mahatA hyapi ..
kadAcittasya vfdDasya GawamAnasya yatnataH .
janturnAma sutastasmin strISate samajAyata ..
taM jAtaM mAtaraH sarvvAH parivAryya samAsate .
satataM pfzWataH kftvA kAmaBogAn viSAmpate ! ..
tataH pipIlikA jantuM kadAcidadaSat sPici .
sa dazwo vyanadannAdaM tena duHKena bAlakaH ..
tatastA mAtaraH sarvvAH prAkroSan BfSaduHKitAH .
prAvAryya jantuM sahitAH sa Sabdastumulo'Bavat ..
tamArttanAdaM sahasA SuSrAva sa mahIpatiH .
amAtyaparzado maDye upavizwaH sahartvijA ..
tataH prasTApayAmAsa kimetaditi pArTivaH .
tasmE kzattA yaTAvfttamAcacatte sutaM prati ..
tvaramARaH sa cotTAya somakaH saha mantriBiH .
praviSyAntaHpuraM puttramASvAsayadarindamaH ..
sAntvayitvA tu taM puttra nizkramyAntaHpurAnnfpaH .
ftvijA sahito rAjan ! sahAmAtya upA-
viSat ..
somaka uvAca .
DigastvihEkaputtratvamaputtratvaM varaM Bavet .
nityAturatvAdBUtAnAM Soka evEkaputtratA ..
idaM BAryyASataM brahman ! parIkzya sadfSaM praBo ! .
[Page2-508-c+ 52]
puttrArTinA mayA coQaM na tAsAM vidyate prajA ..
ekaH kaTaYcidutpannaH puttro janturayaM mama .
yatamAnAsu sarvvAsu kinnu duHKamataH param ..
vayaSca samatItaM me saBAryyasya dbijottama ! .
AsAM prARAH samAyattA mama cAtrEkaputtrake ..
syAttu karmma taTA yuktaM yena puttraSataM Bavet .
mahatA laGunA vApi karmmaRA duMzkareRa vA ..
ftviguvAca .
asti cEtAdfSaM karmma yena puttraSataM Bavet .
yadi Saknozi tat karttumaTa vakzyAmi somaka ! ..
somaka uvAca .
kAryyaM vA yadi vAkAryyaM yena puttraSataM Bavet .
kftameveti tadvidDi Bagavan ! prabravItu me ..
ftviguvAca .
yajasva jantunA rAjaMstvaM mayA vitate kratO .
tataH puttraSataM SrImadBavizyatyacireRa te ..
vapAyAM hUyamAnAyAM DUmamAGrAya mAtaraH .
tatastAH sumahAvIryyAn janayizyanti te sutAn .
tasyAmeva tu te janturBavitA punarAtmajaH .
uttare cAsya sOvarRaM lakzma pArSve Bavizyati ..
tataH sa yAjayAmAsa somakaM tena jantunA .
mAtarastu valAt puttramapAkArzuH kfpAnvitAH ..
hA hatAH smeti vASantyastIvraSokasamAhatAH .
rudatyaH karuRaYcApi gfhItvA dakziRe kare ..
savye pARO gfhItvA tu yAjako'pi sma karzati .
kurarIRAmivArttAnAM samAkfzya tu taM sutam ..
viSasya cEnaM viDinA vapAmasya juhAva saH .
vapAyAM hUyamAnAyAM ganDamAGrAya mAtaraH ..
ArttA nipetuH sahasA pfTivyAM kurunandana ! ..
sarvvASca garBAnalaBaMstatastAH paramANganAH ..
tato daSasu mAsezu somakasya viSAmpateH .
jajYe puttraSataM pUrRaM tAsu sarvvAsu BArata ! ..
janturjyezWaH samaBavat janitryAmeva pArTiva ! .
sa tAsAmizwa evAsIt na taTA te nijAH sutAH ..
tacca lakzaRamasyAsIt sOvarRaM pArSva uttare .
tasmit puttraSate cAgryaH sa baBUva guRErapi ..”)
<LEND>
