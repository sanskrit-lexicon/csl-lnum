<L>18017<pc>2-806-c<k1>DenukaH<k2>DenukaH
DenukaH¦, puM, (Denuriva pratikftiH . “ive prati-
kftO .” 5 . 3 . 96 . iti kan .) asura-
viSezaH . sa balarAmeRa hataH . iti SrIBAgavate
15 aDyAyaH .. (ayantu garddaBarUpI govardDana
syottarapArSvasTatAlavanavAsI . yaTA, harivaSe .
69 . 2 -- 23 .
“AjagmatustO sahitO goDanEH sahagAminO .
giriM govardDanaM ramyaM vasudevasutAyuBO ..
govardDanasyottarato yamunAtIramASritam .
[Page2-807-a+ 52]
dadfSAte'Ta tO vIrO ramyaM tAlavanaM mahat ..
tO tAlaparRaprakare ramye tAlavane ratO .
ceratuH paramaprItO vfkzapotAvivodgatO ..
sa tu deSaH samaH snigDaH sumahAn kfzRamfttikaH .
darBaprAyasTalIBUto lozwapAzARavarjitaH ..
tAlEstErvvipulaskanDErucCritEH SyAmaparvvaBiH .
PalAgraSAKiBirBAti nAgahastarivocCritEH ..
tatra dAmodaro vAkyamuvAca vadatAMvaraH .
aho tAlaPalEH pakvErvvAsiteyaM vanasTalI ..
svAdUnyAryya ! suganDIni SyAmAni rasavanti ca .
pakvatAlAni sahitO pAtayAmo laGukramO ..
yadyezAmIdfSo ganDo mADuryyaGrARatarpaRaH .
rasenAmftakalpena BavitavyaYca me matiH ..
dAmodaravacaH SrutvA rOhiReyo hasanniva .
pAtayan pakvatAlAni cAlayAmAsa tAMstarUn ..
tattu tAlavanaM naRAmasevyaM duratikramam .
nirmmARaBUtamIriRaM puruzAdAlayopamam ..
dAruRo Denuko nAma dEtyo gaddaBarUpaDfk .
KarayUTena mahatA vftaH samanuvarttate ..
sa tattAlavanaM GoraM garddaBaH parirakzati .
nfpakziSvApadagaRAMstrAsayAnaH sudurmmatiH ..
tAlaSabdaM sa taM SrutvA saMGuzwaM PalapAtanAt .
nAmarzayata saMkradDastAlasvanamiva dbipaH ..
SabdAnusArI saMkrudDo darpAvidDasawAnanaH .
stabDAkzo hezitapawuH KurErnirddArayanmahIm ..
AvidDapucCo hfzito vyAttAnana ivAntakaH .
Apatanneva dadfSe rOhiReyamupasTitam ..
tAlAnAM tamaDo dfzwvA saDvajAkAramavyayam .
rOhiReyaM Karo duzwaH so'daSaddaSanAyuDaH ..
padByAmuBAByAYca punaH paScimAByAM parANmuKaH .
jaGAnorasi dEtyendro rOhiReyaM nirAyuDam ..
tAByAmeva sa jagrAha padByAM taM dEtyagarddaBam .
AvarjjitamuKaskanDaM prerayaMstAlamUrdDani ..
sa BagnorukawigrIvo BagnapfzWo durAkftiH .
KarastAlaPalEH sArdDaM papAta DaraRItale ..
taM gatAsuM gataSrIkaM patitaM vIkzya garddaBam .
jYAtIMstaTAparAMstasya tfRarAjani so'kzipat ..
sA BUrgarddaBadehESca tAlEH pakvESca pAtitEH .
vaBAse CannajaladA dyOrivAvyaktaSAradI ..
tasmin gardaBadEtye tu sAnuge vinipAtite .
ramyaM tAlavanaM tadDi BUyo ramyataraM baBO ..”
tIrTaviSezaH . yaTA, mahABArate . 3 . 84 .
81 -- 83 .
“tato gacCeta rAjendra ! DenukaM lAkaviSrutam .
ekarAtrozito rAjan ! prayacCettilaDenukAm ..
sarvvapApaviSudDAtmA somalokaM vrajedDruvam .
tatra cihnaM mahArAja ! adyApi hi na saMSayaH .
kapilA saha vatsA vE parvvate vicaratyuta ..
savatsAyAH padAnyasyA dfSyante'dyApi BArata ! .
tezUpaspfSya rAjendra ! padezu nfpasattama ! .
yat kiYcidaSuBaM pApaM tat praRaSyati BArata ! ..”)
zoqaSaratibanDAntargatadbAdaSabanDaH . yaTA, --
[Page2-807-b+ 52]
“suptAM striyaM samAliNgya svayaM supto ramet punaH .
laGuliNga cAlayedyo banDo'yaM DenukaH smftaH ..”
iti ratimaYjarI ..
(aparaviDalakzaRaM yaTA, --
“nyastahastayugalA nije pade
yozideti kawirUQavallaBA .
agrato yadi SanEraDomuKI
DenukaM vfzavadunnate priye ! ..”)
<LEND>
