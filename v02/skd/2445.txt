<L>2445<pc>1-124-a<k1>avatAraH<k2>avatAraH
avatAraH¦, puM, (ava + tF + karaRe GaY .) avataraRaM .
puzkariRyAdiH . tIrTaH . iti medinI .. (sopAna-
padDatiH . prastAvanA . ABAsaH . upakramaRikA .
yaTA . “dUre gurupraTitavastukaTAvatAraH” . iti
SAntiSatake .) devAnAM viSezatovizRormUrttyantareRa
pUrRAMSAveSarupeRa pfTivyAmavataraRaM . avatArAstra-
saMKyeyAH tezvete prasidDAH . brahmA 1 varAhaH 2 nAradaH
3 naranArAyaRO 4 kapilaH 5 dattAtreyaH 6 yajYaH 7
fzaBadevaH 8 pfTuH 9 matsyaH 10 kUrmmaH 11
DanvantariH 12 mohinI 13 nfsiMhaH 14 vAmanaH
15 paraSurAmaH 16 vedavyAsaH 17 rAmaH 18
balarAmaH 19 kfzRaH 20 budDaH 21 kalkI 22 ..
iti SrIBAgavate .. yaTA, --
“saeva praTamaM devaH kOmAraM sargamASritaH .
cacAra duScaraM brahmA brahmacaryyamaKaRqitaM ..
dvitIyantu BavAyAsya rasAtalagatAM mahIM .
udDarizyannupAdatta yajYeSaH SOkaraM vapuH ..
tftIyamfzisargaM vE devarzitvamupetya saH .
tantraM sAtvatamAcazwa nEzkarmmaM karmmaRAM yataH ..
turyye DarmmakalA sarge naranArAyaRAvfzI .
BUtvAtmopaSamopetamakarodduScaraM tapaH ..
paYcamaH kapilonAma sidDeSaH kAlaviplutaM .
provAcAsuraye sAMKyaM tattvagrAmavinirRayaM ..
zazWamatrerapatyatvaM vftaH prApto'nasUyayA .
AnvIkzikImalarkAya prahlAdAdiBya UcivAn ..
tataH saptama AkUtyAM ruceryyajYo'ByajAyata .
sa yAmAdyEH suragaRErapAt svAyamBuvAntaraM ..
azwame merudevyAntu nABerjAta urakramaH .
darSayan vartma DIrARAM sarvvASramanamaskftaM ..
fziBiryyAcito Beje navamaM pArTivaM vapuH .
dugDemAmozaDIrviprAstenAyaM sa uSattamaH ..
rUpaM sa jagfhe mAtsyaM cAkzuzodaDisaMplave .
nAvyAropya mahImayyAmapAdvEvasvataM manuM ..
surAsurARAmudaDiM maTnatAM mandarAcalaM .
daDre kamaWarUpeRa pfzWa ekAdaSe viBuH ..
DAnvantaraM dvAdaSamaM trayodaSamameva ca .
apAyayat surAnanyAn mohinyA mohayan striyA ..
caturdaSaM nArasiMhaM biBraddEtyendramUrjitaM .
dadAra karajErUrAverakAM kawakfdyaTA ..
[Page1-124-b+ 52]
paYcadaSaM vAmanakaM kftvAgAdaDvaraM baleH .
padatrayaM yAcamAnaH pratyAditsustripizwapaM ..
avatAre zoqaSame paSyan brahmadruho nfpAn .
triHsaptakftvaH kupito niHkzatrAmakaronmahIM ..
tataH saptadaSe jAtaH satyavatyAM parASarAt .
cakre vedataroH SAKA dfzwvA puMso'lpameDasaH ..
naradevatvamApannaH surakAryyacikIrzayA .
samudranigrahAdIni cakre vIryyARyataH paraM ..
ekonaviMSe viMSatime vfzRizu prApya janmanI .
rAmakfzRAviti Buvo BagavAnaharat BaraM ..
tataH kalO saMpravftte saMmohAya suradvizAM .
budDonAmnAYjanasutaH kIkawezu Bavizyati ..
aTAsO yugasanDyAyAM dasyuprAyezu rAjasu .
janitA vizRuyaSaso nAmnA kalkirjagatpatiH ..
avatArA hyasaMKyeyA hareH satvaniDerdvijAH .
yaTA vidAsinaH kulyAH sarasaHsyuH sahasraSaH ..
f zayo manavo devA manuputrA mahOjasaH .
kalAH sarvve harereva saprajApatayaH smftAH ..
ete cAMSakalAH puMsaH kfzRastu BagavAn svayaM .
indrArivyAkulaM lokaM mfqayanti yuge yuge” ..
iti SrIBAgavate 1 skanDe 3 aDyAyaH .. (daSa-
avatArA eva praDAnatayA prasidDAH . te ca yaTA, --
“matsyaH kUrmmo varAhaSca narasiMho'Ta vAmanaH .
rAmo rAmaSca rAmaSca budDaH kalkI ca te daSa” ..)
(AvirBAvaH . janma . utpattiH . yaTA, --
“agacCadaMSena guRABilAziRI
navAvatAraM kamalAdivotpalam” .
iti raGuH . apasAraRaM . haraRaM . yaTA, --
“BUmerBArAvatArAya brahmaRAprArTitaH purA .
sa eva jAto Bavane kOSalyAyAM tavAnaGa” ..
iti aDyAtmarAmAyaRe .
<LEND>
