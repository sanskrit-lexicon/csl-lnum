<L>26174<pc>3-611-a<k1>manuH<k2>manuH
manuH¦, puM, (manyate iti . mana + “SFsvfsnihIti .”
uRA0 1 . 11 . iti uH .) brahmaRaH puttraH .
sa ca prajApatirDarmmaSAstravaktA ca . iti
liNgAdisaMgrahe amaraH .. manuzyaH . iti Sabda-
ratnAvalI .. (yaTA, fgvede . 8 . 47 . 4 .
“manorviSvasya Gedima AdityArAya ISate-
'nehaso vaUtayaH suUtayo vaUtayaH ..”
“manoH manuzyasya .” iti tadBAzye sAyanaH ..)
jinaBedaH . iti trikARqaSezaH .. mantraH . iti
jawADaraH .. (yaTA, gOtamIyatantre . 7 . 5 .
“gohiraRyakavastrAdyEstozayed gurumAtmanaH .
yaTA dadAti santuzwaH prasannavadano manum ..” * ..)
pratikalpe caturddaSa manavo Bavanti tezAM
nAmAni yaTA . svAyamBuvaH 1 svArocizaH 2
uttamaH 3 tAmasaH 4 rEvataH 5 cAkzuzaH 6
ete gatAH . vEvasvataH 7 . varttamAno'yam .
sAvarRiH 8 dakzasAvarRiH 9 brahmasAvarRiH 10
DarmmasAvarRiH 11 rudrasAvarRiH 12 deva-
sAvarRiH 13 indrasAvarRiH 14 ete Bavizyanti .
iti SrIBAgavate 8 skanDe 1 aDyAyaH .. * ..
etezAmutpattiryaTA, --
“Adyo manurbrahmaputtraH SatarUpApatirbratI .
DarmmizWAnAM varizWaSca garizWo manuzu praBuH ..
svAyamBuvaH SamBuSizyo vizRuvrataparAyaRaH .
jIvanmukto mahAjYAnI BavataH prapitAmahaH ..
saMprApa kfzRadAsyaYca golokaYca jagAma saH .
dfzwvA muktaM svaputtraYca prahfzwaSca prajApatiH ..
tuzwAva SaNkaraM tuzwaH sasfje manumanyakam .
sa ca svayamBUputtraSca puraH svAyamBuvo manuH ..
svArocizo manuScEva dvitIyo vahrinandanaH .
rAjA vadAnyo DarmmizWaH svAyamBuvasamo mahAn ..
priyavratasutAvanyO dvO manU DarmmiRAM varO .
tO tftIyacaturTO ca vEzRavO tAmasottamO ..
tO ca SaNkaraSizyO ca kfzRaBaktiparAyaRO .
DarmmizWAnAM varizWaSca rEvataH paYcamo manuH ..
zazWaSca cAkzuzo jYeyo vizRuBaktiparAyaRaH .
SrAdDadevaH sUryyasuto vEzRavaH saptamo manuH ..
sAvarRiH sUryyatanayo vEzRavo manurazwamaH .
navamo dakzasAvarRirvizRuvrataparAyaRaH ..
daSamo brahmasAvarRRirbrahmajYAnaviSAradaH .
tataSca DarmmasAvarRirmanurekAdaSaH smftaH ..
DarmmizWaSca varizWaSca vEzRavAnAM sadA vratI .
jYAnI ca rudrasAvarRirmanuSca dvAdaSaH smftaH ..
DarmmAtmA devasAvarRirmanurava trayodaSaH .
[Page3-611-b+ 52]
traturddaSo mahAjYAnI cendrasAvarRireva ca ..”
iti brahmavEvartte prakftiKaRqe 51 aDyAyaH ..
api ca . svAyamBuvaH 1 . sa ca gAyattryAM
brahmaRo jAtaH . asya puttrAH daSa . agniDraH .
agnibAhuH . riPPaH . sabalaH . jyotizmAn .
dyutimAn . havyaH . meDAH . meDAtiTiH . vasuSca .
svArocizaH 2 . asya puttrAScatvAraH . naBaH .
naBasyaH . prasftiH . BAvanaSca . OttamiH 3 .
asya puttrAH daSa . IzaH . UrjjaH . BUrjjaH .
SuciH . SukraH . maDuH . mADavaH . naBasyaH .
naBaH . sahaSca . tAmasaH 4 . asya puttrA
daSa . akalmazaH . tapoDanvI . tapomUlaH .
tapoDanaH . taporatiH . tapasyaH . tapodyutiH .
parantapaH . tapoBAgI . tapoyogI ca .
rEvataH 5 . tasya puttrAH daSa . aruRaH . tattva-
darSI . vittavAn . havyapaH . kapiH . muktaH .
nirutsukaH . sattaH . nirmmohaH . prakASakaSca .
cAkzuzaH 6 . sa ca DruvapOttrAt ripuYjayAt
brahmadOhitryAM vIraRakanyAyAM vEriRyAM jAtaH .
tasya BAryyA naqqalA . tasya puttrAH daSa . uruH .
puruH . SatadyumnaH . tapasvI . satyavAk . kaviH .
agnizwup . atirAtraH . svacCasvaH . aBi-
manyuSca . vEvasvataH 7 . sa ca sUryyAt saMjYAyAM
jAtaH . tasya puttrAH daSa . ilaH . ikzvAkuH .
kuSanABaH . arizwaH . rizWaH . narizyantaH .
kurUzaH . SaryyAtiH . pfzaDraH . nABAgaSca .
sAvarRiH 8 . sa ca sUryyAt CAyAyAM jAtaH .
tasya puttrAH daSa . DftiH . varIyAn . yavasaH .
suvarRaH . vfzwiH . carizRuH . IqyaH . sumatiH .
vasuH . SuBryaSca . rOcyaH 9 . asO ruceH
prajApateH puttraH . BOtyaH 10 . asO BUtinAmaka-
prajApateH puttraH . merusAvarRiH 11 . asO brahmaRaH
puttraH . ftuH 12 . ftuDAmA 13 . vivvak-
senaH 14 . iti mAtsye navamADyAyAvaDi
ekaviMSatyaDyAyaparyyantam .. kramaSastezAM viva-
raRAni yaTA, 1 svAyamBuvaH . yaTA, mArkaRqeye
53 aDyAye ..
“manoH svAyamBuvasyAsan daSa puttrAstu tatsamAH .
yEriyaM pfTivI sarvvA saptadvIpA saparvvatA .
sasamudrA karavatI prativarzaM niveSitA ..”
2 svArocizaH . yaTA, tatrEva 67 aDyAye .
mArkaRqeya uvAca .
“tataH svArocizaM nAmnA dyutimantaM prajApatim .
manuYcakAra BagavAMstasya manvantaraM SfRu ..
tatrAntare tu ye devA munayastatsutASca ye .
BOpAlAH krOzwuke ! ye tAn gadatastvaM niSAmaya ..
devAH pArAvatAstatra taTEva tuzitA dvija ! .
svArocize'ntare cendro vipaSciditi viSrutaH ..
UrjjastambastaTA prARo dattolirfzaBastaTA .
niScaraScArvavIrAMSca tatra saptarzayo'Bavan ..
cEtra-kiMpuruzAdyASca sutAstasya mahAtmanaH .
saptAsan sumahAvIryyAH pfTivIparipAlakAH ..
[Page3-611-c+ 52]
tasya manvantaraM yAvattAvattadvaM Savistare .
BukteyamavaniH sarvvA dvitIyaM vE tadantaram ..
svarocizastu caritaM janma svArocizasya ca .
niSamya mucyate pApEH SraddaDAno hi mAnavaH ..”
asyAnyadvivaraRaM tatrEva 61 aDyAyamAraBya
66 aDyAyaparyyantaM drazwavyam .. 3 OttamaH .
yaTA, tatrEva 73 aDyAye .
mArkaRqeya uvAca .
“manvantare tftIye'smin Ottamasya prajApateH .
devAnindramfzIn BUpAn niboDa gadato mama ..
svaDAmAnastaTA devA yaTAnAmAnukAriRaH .
satyAKyaSca dvitIyo'nyastridaSAnAM taTA gaRaH ..
tftIye tu gaRe devAH SivAKyA munisattama ! .
SivAH svarUpataste tu SrutAH pApapraRASanAH ..
pratardanAKyaSca gaRo devAnAM munisattama ! .
caturTastatra kaTita OttamasyAntare manoH ..
vaSavarttinaH paYcame'pi devAstatra gaRe dvija ! .
yaTAKyAtasvarUpAstu sarva eva mahAmune ! ..
ete devagaRAH paYca smftA yajYaBujastaTA .
manvantare manuSrezWe sarve dvAdaSakA gaRAH ..
tezAmindro mahABAgastElokye sa gururBavet .
SataM kratUnAmAhftya suSAntirnAma nAmataH ..
yasyopasarganASAya nAmAkzaraviBUzitA .
adyApi mAnavErgATA gIyate tu mahItale ..
suSAntirdevarAw kAntaH suSAntiM sa prayacCati .
sahitaH SivasatyAdyEstaTEva vaSavarttinaH ..
ajaH paraSucirdivyo mahAbalaparAkramAH .
puttrAstasya manorAsan viKyAtAstridaSo-
pamAH ..
tatsUtisamBavErBUmiH pAlitABUnnareSvarEH .
yAvanmanvantaraM tasya manoruttamatejasaH ..
caturyugAnAM saMKyAtA sADikA hyekasaptatiH .
kftatretAdisaMjYAnAM yAnyuktAni yuge mayA ..
svatejasA hi tapaso vaSizWasya mahAtmanaH .
tanayAScAntare tasmin sapta saptarzayo'Bavan ..
tftIyametatkaTitaM tava manvantaraM mayA ..”
asyAnyadvivaraRaM tatrEva 68 aDyAyamAraBya 72
aDyAyaparyyantaM drazwavyam .. 4 tAmasaH . yaTA,
tatrEva 74 aDyAye .
“tAmasAKyo manuraBUttasya manvantaraM SfRu .
ye devA yatpatiryaSca devendro ye taTarzayaH .
ye puttrASca manostasya pfTivIparipAlakAH ..
satyAstaTAnye suDiyaH surUpA harayastaTA .
ete devagaRAstatra saptaviMSatikA mune ! ..
mahAbalo mahAvIryyaH SatayajYopalakzitaH .
SiKirindrastaTA tezAM devAnAmaBavadviBuH ..
jyotirDAmA puTuH kAvyaScEtro'gnirbalakastaTA .
pIvaraSca taTA brahman ! sapta saptarzayo'Bavan ..
naraH kzAntiH SAntadAntajAnujaNGAdayastaTA .
puttrAstu tAmasasyAsan rAjAnaH sumahAbalAH ..”
asyAnyadvivaraRaM tatrEva drazwavyam .. 5 rEvataH .
yaTA, tatrEva 75 aDyAye .
[Page3-612-a+ 52]
mArkaRqeya uvAca .
“tAmAdAya tato BUpaH svameva nagaraM yayO .
tasmAdajAyata suto revatyAM rEvato manuH ..
sametaH sakalErDarmErmmAnavEraparAjitaH .
vijYAtAKilaSAstrArTo vedavidyArTaSAstravit ..
tasya manvantare devAn munidevendrapArTivAn .
kaTyamAnAnmayA brahman ! niboDa susamAhitaH ..
sumeDasastatra devAstaTA BUpatayo dvija ! .
vEkuRWaScAmitABaSca caturddaSa caturddaSa ..
tezAM devagaRAnAntu caturRAMmapi ceSvara ! .
nAmnA viBuraBUdindraH SatayajYopalakzakaH ..
hiraRyalomA vedaSrIrUrdDabAhustaTAparaH .
vedabAhuH suDAmA ca parjanyaSca mahAmuniH ..
vaSizWaSca mahABAgo vedavedAntapAragaH .
ete saptarzayaScAsan rEvatasyAntare manoH ..
balabanDurmahAvIryyaH suyazwavyastaTAparaH .
satyakAdyAstaTEvAsan rEvatasya manoH sutAH ..
rEvatAntAstu manavaH kaTitA ye mayA tava .
svAyamBuvASrayA hyete svArocizamfte manum ..”
asyAnyadvivaraRaM tatrEva drazwavyam .. 6 cAkzuzaH .
yaTA, tatrEva 76 aDyAye .
“tasya manvantareSasya ye'ntaratridaSA dvija ! .
ye carzayastaTEvendro ye sutAScAsya tAn SfRu ..
AryyA nAma surAstatra tezAmeko'zwako gaRaH .
praKyAtakarmmaRAM vipra ! yajYe havyaBujAmayam ..
praKyAtabalavIryyARAM praBAmaRqaladurdfSAm .
dvitIyaSca prasUtAKyo devAnAmazwako gaRaH ..
taTEvAzwaka evAnyo BavyAKyo devatAgaRaH .
caturTaSca gaRastatra yUTagAKyastaTAzwakaH ..
leKasaM jYAstaTEvAnye tatra manvantare dbija ! .
paYcame ca gaRe devAstatsaMjYA hyamftASinaH ..
SataM kratUnAmAhftya yastezAmaDipo'Bavat .
manojavastaTEvendraH saMKyAto yajYaBAgaBuk ..
sumeDA virajAScEva havizmAnunnato maDuH .
atinAmA sahizRuSca saptAsanniti carzayaH ..
urUpuruSatadyumnapramuKAH sumahAbalAH .
cAkzuzasya manoH puttrAH pfTivIpatayo'Bavan ..”
asyAnyadvivaraRaM tatrEvADyAye drazwavyam .. 7 vEva-
svataH . yaTA, tatrEva 79 aDyAye .
mArkaRqeya uvAca .
“AdityA vasavo rudrAH sADyA viSve marudgaRAH .
Bfgavo'NgirasaScAzwO yatra devagaRAH smftAH ..
AdityA vasavo rudrA vijYeyA kaSyapAtmajAH .
sADyASca vasavo viSve DarmaputtragaRAstrayaH ..
Bfgostu Bfgavo devAH puttrA hyaNgirasaH sutAH .
eza sargaSca mArIco vijYeyaH sAmpratADipaH ..
UrjjasvI nAma cEvendro mahAtmA yajYaBAgaBuk .
atItAnAgatA ye ca varttante sAmprataYca ye ..
sarve te tridaSendrAstu vijYeyAstulyalakzaRAH .
sahasrAkzAH kuliSinaH sarva eva purandarAH ..
maGavanto vfzAH sarve SfNgiRo gajagAminaH .
te SatakratavaH sarve BUtABiBavatejasaH ..
[Page3-612-b+ 52]
DarmAdyEH kAraREH SudDErADipatyaguRAnvitAH .
BUtaBavyaBavannATAH SfRu cEtat trayaM dvija ! ..
BUrloko'yaM smftA BUmirantarIkzaM divaH smftam .
divyAKyaSca taTA svargastrElokyamiti gadyate ..
atriScEva vaSizWaSca kASyapaSca mahAnfziH .
gOtamaSca BaradvAjo viSvAmitro'Ta kOSikaH ..
taTEva puttro BagavAnfcIkasya mahAtmanaH .
jamadagnistu saptEte munayo'tra taTAntare ..
IkzvAkurnABagaScEva DfzwaSarmAtireva ca .
narizyantaSca viKyAto nABago dizwa eva ca ..
kurUzaSca pruzaDruSca vasumAn lokaviSrutaH .
manorvEvasvatasyEte nava puttrAH prakIrttitAH ..
vEvasvatamidaM brahman ! kaTitante mayAntaram .
asmin Srute naraH sadyaH paWite cEva sattama ! .
mucyate pAtakEH sarvvEH puRyaYca mahadaSnute ..”
asyAnyadvivaraRaM 77-78 aDyAyayordrazwavyam ..
8 sAvarRiH . yaTA, tatrEva 80 aDyAye .
mArkaRqeya uvAca .
“kaTitastava sAvarRiSCAyAsaMjYAsutaSca yaH .
pUrvvajasya manostulyaH sa manurBavitAzwamaH ..
rAmo vyAso gAlavaSca dIptimAn kfpa eva ca .
fzyaSfNgastaTA droRistatra saptarzayo'Bavan ..
sutapAScAmitABASca muKyAScEva triDA surAH .
viMSakaH kaTitAScEzAM trayARAM triguRo gaRaH ..
tapastapaSca SakraSca dyutirjyotiH praBAkaraH .
praBAso dayito DarmastejoraSmiSca vakratuH ..
ityAdikastu sutapA devAnAM viMSako gaRaH .
praBurviBurviBAsAdyastaTAnyo viMSako gaRaH ..
surARAmamitAnAntu tftIyamapi me SfRu .
damo dAnto ftaH somo vintAdyAScEva viMSatiH ..
muKyA hyete samAKyAtA devA manvantarADipAH ..
mArIcasyEva te puttrAH kASyapasya prajApateH ..
BavizyASca Bavizyanti sAvarRRasyAntare manoH .
tezAmindro Bavizyastu balirvErocanirmune ! .
pAtAla Aste yo'dyApi dEtyaH samayabanDanaH .
virajAScArvavIraSca nirmohaH satyavAk kftiH ..
vizRvAdyAScEva tanayAH sAvarRasya manornfpAH ..”
asyAnyadvivaraRaM tatrEva 81-93 aDyAyezu drazwa-
vyam .. 9 dakzasAvarRiH . yaTA, tatrEva 94
aDyAye .
“dakzaputtraSca sAvarRo BAvI yo navamo manuH .
kaTayAmi manostasya ye devA munayo nfpAH ..
pArAmarIciBargASca suDarmARastaTA surAH .
ete triDA Bavizyanti sarvve dvAdaSakA gaRAH ..
tezAmindro Bavizyastu sahasrAkzo mahAbalaH .
sAmprataM kArttikeyo yo vahriputtraH zaqAnanaH ..
adButo nAma Sakro'sO BAvI tasyAntare manoH .
meDAtiTirvasuH satyo jyotizmAn dyutimAMstaTA ..
saptarzayo'nyaH sabalastaTAnyo havyavAhanaH .
DfzwaketurvarhaketuH paYcahasto nirAmayaH .
pfTuSravAstaTArcizmAn BUdyurimno bfhadBayaH ..
ete nfpasutAstasya dakzaputtrasya vE nfpAH ..”
[Page3-612-c+ 52]
10 brahmasAvarRiH . yaTA, tatrEva 94 aDyAye ..
“manostu daSamasyAnyacCfRu manvantaraM dvija ! ..
manvantare ca daSame brahmaputtrasya DImataH .
suKAsInA nirudDASca triHprakArAH surAH
smftAH .
SatasaMKyA hi te devA BavizyA BAvino manoH .
yat prARinAM SataM BAvi taddevAnAM tadA Satam ..
SAntirindrastaTA BAvI sarvvErindraguREryutaH .
saptarzIMstAn niboDa tvaM ye Bavizyanti vE tadA ..
ApomUrttirhavizmAMSca sukftI satya eva ca .
nABAgo'pratimaScEva vASizWaScEva saptamaH ..
sukzetraScottamOjASca BUmisenaSca vIryyavAn .
SatAnIko'Ta vfzaBo hyanamitro jayadraTaH ..
BUridyumnaH suparvvA ca tasyEte tanayA manoH ..”
11 DarmmasAvarRiH . yaTA, tatrEva .
“BavizyA Darmaputtrasya sAvarRasyAntaraM SfRu ..
vihaNgamAH kAmagASca nirmARaratayastaTA .
triHprakArA Bavizyanti ekEkastriMSato gaRAH ..
mAsarturdivasA ye tu nirmARapatayastu te .
vihaNgamA rAtrayo'Ta mOhUrttAH kAmagA gaRAH ..
indro vfzAKyo BavitA tezAM praKyAtavikramaH .
havizmAMSca varizWaSca fzwiranyastaTAruRiH ..
niScaraScAnaGaScEva vizwiScAnyo mahAmuniH .
saptarzayo'ntare tasminnagnidevaSca saptamaH ..
sarvvatragaH suSarmmA ca devAnIkaH purUdbahaH .
hemaDanvA dfQAyuSca BAvinastatsutA nfpAH ..”
12 rudrasAvarRiH . yaTA, tatrEva .
“dvAdaSe rudraputtrasya prApte manvantare manoH .
sAvarRAKyasya ye devA munayaSca SfRuzva tAn ..
suDarmARaH mumanaso haritA rohitAstaTA .
suvarRASca surAstatra paYcEte daSakA gaRAH ..
tezAmindrastu vijYeya ftaDAmA mahAbalaH .
sarvErindraguREryuktaH saptarzInapi me SfRu ..
dyutistapasvI sutapAstapomUrttistaponiDiH .
taporatistaTEvAnyaH saptamastu tapoDftiH ..
devavAnupadevaSca devaSrezWo vidUraTaH .
mitravAn mitravindaSca BAvinastatsutA
nfpAH ..”
13 rOcyaH . yaTA, tatrEva .
“trayodaSasya paryyAye rOcyAKyasya manoH sutAn .
saptarzIMSca nfpAMScEva gadato me niSAmaya ..
suDarmARaH surAstatra sukarmARastaTApare .
suSarmARaH surA hyete samastA munisattama ! ..
mahAbalo mahAvIryyastezAmindro divaspatiH .
BavizyAnaTa saptarzIMn gadato me niSAmaya ..
DftimAnavyayaScEva tattvadarSI nirutsukaH .
nirmohaH sutapAScAnyo nizprakampaSca saptamaH ..
citraseno vicitraSca nayatirnirBayo dfQaH .
sunetraH kzattrabudDiSca suvrataScEva tatsutAH ..”
14 BOtyaH . yaTA, tatrEva 100 aDyAye .
“BOtyo nAma manustasya puttro BUterajAyata .
tasya manvantare devAnfzIn BUpAMSca me SfRu ..
[Page3-613-a+ 52]
Bavizyasya BavizyAMstu gadato mama vistarAt .
devendro yaSca BavitA tasya viKyAtakarmaRaH ..
cAkzuzASca kanizWASca pavitrA BrAjirAstaTA .
DArAvfkASca ityete paYca devagaRAH smftAH ..
SacirindrastadA tezAM tridaSAnAM Bavizyati .
mahAbalo mahAvIryyaH sarvvErindraguREryutaH ..
agnIDraScAgnibAhuSca Sucirmukto'Ta mADavaH .
Sukro'jitaSca saptEte tadA saptarzayaH smftAH ..
gururgaBIro vraDnaSca Barato'nugrahastaTA .
strImAnI ca pratIraSca vizRuH saMkrandanastaTA ..
tejasvI subalaScEva BOtyasyEte manoH sutAH .
caturdaSa mayEtatte manvantaramudAhftam ..”
manvantarakaTASravaRaPalamAha tatrEva 100 aDyAye .
“SrutvA manvantarARItTaM krameRa munisattama ! .
puRyamApnoti manujastaTAkzIRAYca santatim ..
SrutvA manvantaraM pUrvvaM DarmamApnoti mAnavaH .
svArocizasya SravaRAt sarvakAmAnavApnute ..
OttamerDanamApnoti jYAnaYcApnoti tAmase .
rEvate ca Srute budDiM surUpAM vindate striyam ..
ArogyaYcAkzuze puMsAM Srute vEvasvate balam .
guRavatputtrapOttrantu sUryyasAvarRike Srute ..
mAhAtmyaM brahmasAvarRe DarmasAvarRike SuBam .
matimApnoti manujo rudrasAvarRike jayam ..
jYAtiSrezWo guREryukto dakzasAvarRike Srute .
niSAtayatyaribalaM rOcyaM SrutvA narottama ! ..
devaprasAdamApnoti BOtye manvantare Srute .
taTAgnihotraM puttrAMSca guRayuktAnavApnute ..
sarvARyanukramAdyaSca SfRoti munisattama ! .
manvantarARi tasyApi SrUyatAM Palamuttamam ..
tatra devAnfzInindrAnmanUM stattanayAnnfpAn .
vaMSAMSca SrutvA sarveByaH pApeByo vipramucyate ..
devarzIndranfpAScAnye ye tanmanvantarADipAH .
te prIyante taTA prItAH prayacCanti SuBAM matim ..
tataH SuBAM matiM prApya kftvA karma taTA SuBam .
SuBAM gatimavApnoti yAvadindrAScaturdaSa ..
sarve syurftavaH kzemyAH sarve sOmyAstaTA grahAH .
BavantyasaMSayaM SrutvA kramAnmanvantarasTitim ..” * ..
vizRuH . yaTA, mahABArate . 13 . 149 . 19 .
“viSvakarmmA manustvazwA sTavizWo sTaviro DruvaH ..”
mananapraDAno vidbAn . yaTA, vAjasaneyasaMhi-
tAyAm . 15 . 49 .
“tasminnahaM nidaDe nAke'gniM yamAhurmanavastIrRa-
barhizam ..”
“manavaH mananapraDAnA vidvAMsaH ..” iti tadBAzye
mahIDaraH .. * .. antaHkaraRam . yaTA, BAgavate .
6 . 4 . 25 .
“deho'savo'kzA manavo BUtamAtrA
nAtmAnamanyuYca viduH paraM yat ..”
“manavo'ntaHkaraRAni .” iti tawwIkAyAM SrIDaraH ..
kfSASvasya puttraBedaH . yaTA, BAgavate . 6 . 6 . 20 .
“kfSASvo'rccizi BAryyAyAM DUmaketumajIjanat .
vizaRRAyAM vedaSiraH devalaM vayunaM manum ..”)
<LEND>
