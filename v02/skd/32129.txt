<L>32129<pc>4-351-a<k1>vArkzI<k2>vArkzI
vArkzI¦, strI, (vfkzasyApatyaM strI . vfkza + aR .
NIp .) strIviSezaH . (yaTA, mahABArate .
1 . 197 . 15 .
“taTEva munijA vArkzI tapoBirBAvitAtmanaH .
saNgatABUddaSa BrAtFnnekanAmnaH pracetasaH ..”
iyaM hi mArizAparanAmnI kaRqumunerOrasAt
pramlocAgarBagatA satI paScAt vfkzeBya utpannA .
tatkaTA yaTA, vizRupurARe . 1 . 15 . 1 -- 53 .
parASara uvAca .
“tapaScaratsu pfTivIM pracetaHsu mahIruhAH .
arakzyamARAmAvabrurbbaBUvATa prajAkzayaH ..
nASakanmAruto vAtuM vftaM KamaBavad drumEH .
daSavarzasahasrARi na SekuScezwituM prajAH ..
tad dfzwvA jalanizkrAntAH sarvve krudDAH pracetasaH .
muKeByo vAyumagniYca te'sfjan jAtamanyavaH ..
unmUlAnaTa tAn vfkzAn kftvA vAyuraSozayat ..
tAnagniradahad GorastatrABUd drumasaMkzayaH ..
drumakzayamaTo dfzwvA kiYcicCizwezu SAKizu .
upagamyAbravIdetAn rAjA somaH prajApatIn ..
kopaM yacCata rAjAnaH SfRuDvaYca vaco mama .
sanDAnaM vaH karizyAmi saha kzitiruhEraham ..
ratnaBUtA ca kanyeyaM vArkzeyI varavarRinI .
BavizyaM jAnatA pUrvvaM mayA goBirvvivardDitA ..
mArizA nAma nAmnEzA vfkzARAmiti nirmmitA .
BAryyA vo'stu mahABAgA DruvaM vaMSavivadDinI ..
yuzmAkaM tejaso'rdDena mama cArdDena tejasaH .
asyAmutpatsyate vidvAn dakzo nAma prajApatiH ..
mama cAMSena saMyukto yuzmattejomayena vE .
agninAgnisamo BUyaH prajAH saMvardDayizyati ..
kaRqurnAma muniH pUrvvamAsId vedavidAM varaH .
suramye gomatItIre sa tepe paramaM tapaH ..
tatkzoBAya surendreRa pramlocAKyA varApsarAH .
prayuktA kzoBayAmAsa tamfziM sA SucismitA ..
kzoBitaH sa tayA sArdDaM varzARAmaDikaM Satam .
atizWanmandaradroRyAM vizayAsaktamAnasaH ..
sA taM prAha mahAtmAnaM gantumicCAmyahaM divam .
prasAdasumuKo brahman anujYAM dAtumarhasi ..
tayEvamuktaH sa munistasyAmAsaktamAnasaH .
[Page4-351-b+ 52]
dinAni katicid Badre sTIyatAmityaBAzata ..
evamuktA tatastena sArdDaM varzaSataM punaH .
buBuje vizayAMstanvI tena sArdDaM mahAtmanA ..
anujYAM dehi Bagavan vrajAmi tridivAlayam .
uktastayeti sa muniH sTIyatAmityaBAzata ..
punargate varzaSate sADike sA SuBAnanA .
yAmItyAha divaM brahman praRayasmitaSoBanam ..
uktastayEvaM sa munirupaguhyAyatekzaRAm .
prAhAsyatAM kzaRaM suBru ciraM kAlaM gami-
zyasi ..
tacCApaBItA suSroRI saha tenarziRA punaH .
SatadvayaM kiYcidUnaM varzARAmanvatizwata ..
gamanAya mahABAgo devarAjaniveSanam .
proktaH proktastayA tanvyA sTIyatAmityaBAzata ..
taM sA SApaBayAd BItA dAkziRyena ca
dakziRA .
proktA praRayaBaNgArttivedanI na jahO munim ..
tayA ca ramatastasya maharzestadaharniSam .
navaM navamaBUt prema manmaTAvizwacetasaH ..
ekadA tu tvarAyukto niScakrAmowajAnmuniH .
nizkrAmantaYca kutreti gamyate prAha sA SuBA ..
ityuktaH sa tayA prAha parivfttamahaH SuBe .
sanDyopAstiM karizyAmi kriyAlopo'nyaTA
Bavet ..
tataH prahasya muditA taM sA prAha mahAmunim .
kimadya sarvvaDarmmajYa parivfttamahastava ..
bahUnAM vipra varzARAM pariRAmamahastava .
gatametanna kurute vismayaM kasya kaTyatAm ..
muniruvAca .
prAtastvamAgatA Badre nadItIramidaM SuBam .
mayA dfzwAsi tanvaNgi pravizwA ca mamASramam ..
iyaYca varttate sanDyA pariRAmamahargatam .
upahAsaH kimarTo'yaM sadBAvaH kaTyatAM mama ..
pramlocovAca .
pratyUzasyAgatA brahman satyametanna te mfzA .
kintvadya tasya kAlasya gatAnyabdaSatAni te ..
soma uvAca .
tataH sasADvaso viprastAM papracCAyatekzaRAm .
kaTyatAM BIru kaH kAlastvayA me ramataH saha ..
pramlocovAca .
saptottarARyatItAni navavarzaSatAni te .
mAsASca zaw taTEvAnyat samatItaM dinatrayam ..
fziruvAca .
satyaM BIru vadasyetat parihAso'Ta vA SuBe .
dinamekamahaM manye tvayA sArdDamihAsitam ..
pramlocovAca .
vadizyAmyanftaM brahman kaTamatra tavAntike .
viSezeRAdya BavatA pfzwA mArgAnuvarttinA ..
soma uvAca .
niSamya tad vacaH satyaM sa munirnf panandanAH .
DiNmAM DiNmAmatIvetTaM ninindAtmAnamA-
tmanA ..
[Page4-351-c+ 52]
muniruvAca .
tapAMsi mama nazwAni hataM brahmavidAM Danam .
hato vivekaH kenApi yozinmohAya nirmmitA ..
UrmmizatkAtigaM brahma jYeyamAtmajayena me .
matirezA hftA yena Dik taM kAmamahAgraham ..
vratAni vedavidyAptikAraRAnyaKilAni ca .
narakagrAmamArgeRa saNgenApahftAni me ..
vinindye tTaM sa DarmmajYaH svayamAtmAnamAtmanA .
tAmapsarasamAsInAmidaM vacanamabravIt ..
gacCa pApe yaTAkAmaM yat kAryyaM tatkftaM tvayA .
devarAjasya matkzoBaM kurvvantyA BAvacezwitEH ..
na tvAM karomyahaM Basma kroDatIvreRa vahninA .
satAM sAptapadaM mEtramuzito'haM tvayA saha ..
aTavA tava ko dozaH kiM vA kupyAmyahaM tava
mamEva dozo nitarAM yenAhamajitendriyaH ..
yayA SakrapriyArTinyA kfto me tapaso vyayaH .
tvayA Dik tAM mahAmohamaYjUzAM sujugupsitAm ..
soma uvAca .
yAvaditTaM sa viprarzistAM bravIti sumaDyamAm .
tAvad galatsvedajalA sA baBUvAtivepaTuH ..
pravepamARAM satataM svinnagAtralatAM satIm .
gacCa gacCetiMsakroDaM uvAca munisattamaH ..
sA tu nirBatsitA tena vinizkramya tadASramAt .
AkASagAminI svedaM mamArjja tarupallavEH ..
vfkzAd vfkzaM yayO bAlA tadagrAruRapallavEH .
nirmmArjjamAnA gAtrARi galatsvadajalAni vE ..
fziRA yastadA garBastasyA dehe samAhitaH .
nirjjagAma sa romAcca svedarUpI tadaNgataH ..
taM vfkzA jagfhurgarBaM ekaM cakre tu mArutaH .
mayA cApyAyito goBiH sa tadA vavfDe SanEH ..
vfkzAgragarBasaMBUtA mArizAKyA varAnanA .
tAM pradAsyanti vo vfkzAH kopa eza praSAnDa-
tAm ..
kaRqorapatyamevaM sA vfkzeByaSca samudgatA .
mamApatyaM taTA vAyoH pramlocA tanayA ca sA ..
sa cApi BagavAn kaRquH kzIRe tapasi sattamaH .
puruzottamAKyaM mEtreya vizRorAyatanaM yayO ..
tatrEkAgramatirBUtvA cakArArADanaM hareH .
brahmapAramayaM kurvvan japamekAgramAnasaH .
UrdDvabAhurmahAyogI sTitvAsO BUpanandanAH ..”)
<LEND>
