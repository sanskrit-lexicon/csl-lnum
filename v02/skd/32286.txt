<L>32286<pc>4-369-a<k1>vAhulaH<k2>vAhulaH
vA(bA)hulaH¦, puM, kArttikamAsaH . ityamaraH .. aTa
kArttikamAhAtmyam .
nArada uvAca .
“kArttikasya tu mAhAtmyaM mAsasya vaktumarhasi .
pUrvvaM kArttikamAhAtmyaM yaTAvat vaktumarhasi ..
brahmovAca .
sADu pfzwaM tvayA puttra lokodDAraRahetave .
kaTayAmi na sandehastvatsamo nAsti vEzRavaH ..
ekataH sarvvatIryAni sarvve yajYAH sadakziRAH .
kArttikasya ca mAsasya kowyaMSaM nApi biBrati ..
ekataH puzkare vAsaH kurukzetre himAcale .
ekataH kArttiko vatsa ! sarvvapuRyADiko mataH ..
svarRAni merutulyAni sarvvadAnAni cEkataH .
ekataH kArttiko vatsa ! sarvvadA keSavapriyaH ..
kftvA kowisahasrARi pApAni subahUnyapi .
nimezArdDena sarvvARi vilayaM yAnti kArttike ..
yatkiYcit kurute puRyaM vizRumuddiSya kArttike .
tadakzayaM Bavet sarvvaM satyoktaM tava nArada ! ..
tasya kzayaM na paSyAmi satyamuktaM tavAnaGa .
sopAnaBUtaM svargasya mAnuzyaM prApya durlaBam ..
taTAtmAnaM samAdaDyAt yaTA na syAditaH punaH .
duzprApyaM prApya mAnuzyaM kArttikoktaM carenna yaH ..
DarmmaM DarmmaBftAM SrezWa sa mAtfpitfGAtakaH .
kArttikaM Kalu vE mAsaM sarvvamAsezu cottamam ..
puRyAnAM paramaM puRyaM pAvanAnAYca pAvanam .
asmin mAse trayastriMSaddevAH sannihitA fze ..
atra snAnAni dAnAni BojanAni vratAni ca .
tilaDenuhiraRyAnAM rajataM BUmivAsasAm ..
gopradAnAni kurvvanti sarvvaBAvena nArada ! .
[Page4-369-b+ 52]
brAhmaRAnAYca ye kanyAM dAsyanti viDivannarAH ..
dAnAnAM PalametezAM prApnuyuste viDAnataH .
tAni dAnAni gfhRanti dattAni viDivat surAH ..
yatkiYcit kArttike dattaM tapaScEva taTA kftam .
tadakzayaPalaM proktaM vizRunA lokakarttfRA ..
vfzARAM mokzaRaM cEva kArttike mAsi yEH kftam .
aSvapeDAdikaM puRyaM tESca prAptaM na saMSayaH ..
tasmAdyatnena viprendra kArttike mAsi dIyate .
yatkiYcit kArttike dattaM vizRumuddiSya mAnavEH ..
hutaM dattaYca viprendra tapaScEva taTA kftam .
tadakzayaM laBante te SasyadAnaM viSezataH ..
yaTA nadInAM viprendra SElAnAYcEva nArada .
udaDInAYca viprarze kzayo nEvopapadyate ..
tadvat kArttikamAse tu yatkiYciddIyate mune .
na tasyAsti kzayo vipra pApaM yAti sahasraDA ..
tasmAt sarvvaprayatnena karmmaRA manasA girA .
pApaM samAcarennEva kArttike vizRutatparaH ..
jYAnAdvA yadi vAjYAnAdduzkftaM yena yatkftam .
tattasya naSyati kzipraM vAyunA pAMSavo yaTA ..
saMprAptaM kArttikaM dfzwvA parAnnaM yastu varjjayet .
dine dine ca kfcCrasya PalaM prApnotyasaMSayam ..
pravfttAnAntu BakzARAM kArttike niyame kfte .
avaSyaM vizRurUpatvaM prApyate muktidaM SuBam ..
na kArttikasamo mAso na kftena samaM yugam .
na vedasadfSaM SAstraM na tIrTaM gaNgayA samam ..
na cAnnena samaM dAnaM na suKaM BAryyayA samam .
na kfzestu samaM vittaM na lABaH suraBIsamaH ..
na tapo'naSanEstulyaM na damAt paramo jayaH .
na ca Darmmo dayAtulyo na jyotiScakzuzA samam ..
na tfptI rasanAtulyA na prItistu sutaM vinA .
na kArttikasamo mAso vEzRavAnAM priyaH sadA ..
avratena kzapedyastu mAsaM dAmodarapriyam .
tiryyagyonimavApnoti sarvvaDarmmabahizkftaH ..
durllaBaM vEzRavaM jYAnaM durllaBA vEzRavI kaTA .
durllaBA vEzRavI dIkzA durllaBo jAgarastaTA ..
durllaBaM kapilAdAnaM durllaBaM jAhnavIjalam .
durllaBo vEzRavo vipro durllaBaM nIlamokzaRam ..
durllaBaM puzkare dAnaM durllaBAH kArttike tilAH .
durllaBo jAgaro vizRoH pakzayoruBayorapi ..
durllaBA kArttike vipra dbAdaSI hariboDinI .
durllaBA mAlatIpUjA durllaBA tulasI mune ..
durllaBaM kArttike snAnaM durllaBaM sADuvandanam .
SAlagrAmaSilApUjA durllaBA munipuNgava ..
samudragA nadI yatra durllaBA snAnaSAlinAm .
kulaSIlavatI kanyA durllaBA dampatI nfRAm ..
durllaBA jananI loke pitA cEva viSezataH .
durllaBaM sADusammAnaM durllaBo DArmmikaH sutaH ..
durllaBEkAdaSI loke daSamIsaNgavarjjitA .
pakzadvayaM vrataM vatma ayane dakziRottare ..
durllaBaM vEzRave dAnaM mAGasnAnaM nadIjale .
jyEzWAzAQe tu pAnIyaminDanaM pOzamAGayoH ..
brAhmaRaM durllaBaM vipra durllaBaM tIrTasevanam ..
[Page4-369-c+ 52]
nyAyenopArjjitaM vittaM durllaBaM kulavardDanam .
durllaBaM vatsa dravyARAM pAtre yat pratipAditam ..
pAtrARAmapi tatpAtraM sadAcArakriyAnvitam .
saMprApya kArttikaM mAsaM vimuKA ye janArddane .
tezAM yamapure vAsaH pitfBiH saha nArada ! ..”
iti pAdmottaraKaRqe kArttikamAhAtmye 114 aH ..
brahmovAca .
“kArttikasya tu mAhAtmyaM punareva SfRuzva me .
yat SrutvA muniSArddUla ! sarvvAn kAmAnavA-
psyasi ..
vratAnAmiha sarvvezAmekajanmAnugaM Palam .
kartturvizRuvratasyoktaM SatajanmAnugaM Palam ..
ASvinasya site pakze ekAdaSyAM dbijottama ! .
vEzRavErvEzRavaM DarmmaM prAramBo'sya viDIyate ..
yAvat kArttikaSuklasya pOrRamAsI tiTirBavet .
tAvadasya vratasyoktaM samyagAcaraRaM buDEH ..
anyaTA tu kftaM vipra vratametat sudurllaBam .
kAryyaM sadBiH prayatnena kArttike tuM viSezataH ..
triMSaddinAni puRyAni vipraprItikarARi vE .
kArttikasya vrataM vipra ! SrIvizRuprItikAraRam ..
tadardDaM BIzmasya vrataM mune tuzwikaraM param .
puRyaM paYcadinaM proktaM dattaM tasmE ca vizRunA ..
naro vA yadi vA nArI kurute vEzRavaM vratam .
dine dine'saNKyaPalaM BavettasyEva kArttike ..
atastvaM viDivat puttra ! vEzRavaM vratamuttamam .
SrIdAmodaratuzwyarTaM prakuruzva samAhitaH ..
Urjje mAsi muniSrezWa prAtaHkAle taTAmale .
gozpade'pi jale snAnaM svargadaM pApinAmapi ..”
iti pAdme uttaraKaRqe 115 aDyAyaH .. * ..
brahmovAca .
“purARaSravaRaM yatra kurvvanti dvijasattama .
tezAM karasTitA muktirvidyate nAtra saMSayaH ..
kArttike mAsi yo BaktyA kuryyAdbrAhmaRaBoja-
nam .
pratyahaM vizRutfptyarTaM sa yAti BavanaM hareH ..
kArttike mAsi yaH kuryyAt tilatElena dIpakam .
ahorAtrAn muniSrezWa sa yAti paramaM padam ..
kArttike mAsi yo dadyAt pAdatrARaM dvijanmane .
dadyAdbastrAnvitaM vatsa yamaM nEva sa paSyati ..
yajYopavItaM yo dadyAt BUmiM vE brAhmaRAya tu .
sa yAti brahmasadanaM punarAvfttivarjitam ..
tAmbUlaYcEva yo dadyAt sapUgaM viDivaddvija .
ganDarvvalokamApnoti BuktvA BogAn manoramAn ..
SrIcandanaYca yo dadyAt devapUjArTamAdarAt .
viprAya vedaviduze purandarapuraM vrajet ..
nArikelaPalaM vatsa savastraYca sadakziRam .
yo dadyAdvedaviduze sa SaSvat puttravAn Bavet ..”
iti pAdme uttaraKaRqe 116 aDyAyaH ..
<LEND>
