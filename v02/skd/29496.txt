<L>29496<pc>4-128-c<k1>rAjAnujIvI<k2>rAjAnujIvI
rAjAnujIvI¦, [n] tri, (rAjYaH anujIvI .)
rAjopajIvI . tasya karmmARi yaTA, --
matsya uvAca .
“yaTAnuvarttitavyaM syAnmano rAjopajIvinA .
taTA te kaTayizyAmi niboDa gadato mama ..
AjYA sarvvAtmanA kAryyA svaSaktyA ravinandana .
Akzipya vacanantasya na vaktavyaM taTA vacaH ..
anukUlaM priyantasya vaktavyaM jYAnasaMsadi .
rahogatasya vaktavyamapriyaM yadDitaM Bavet ..
parArTamasya vaktavyaM svasTe cetasi BArgava .
svArTaH suhfdBirvvaktavyo na svayantu kadAcana ..
kAryyABiGAtaH sarvvezu rakzitavyaH prayatnataH .
na ca hiMsyaM DanaM kiYcinniyuktena ca karmmaRi ..
nopekzyaM BAzyamARaYca taTA rAjYaH priyo Bavet .
[Page4-129-a+ 52]
rAjYaSca na taTA kAryyaM veSaBAzitacezwitam ..
rAjalIlA na karttavyA tadvidvizwaM vivarjjayet .
rAjYaH samo'Diko vA na kAryyo veSo vijA-
natA ..
dyUtAdizu taTEvAsya kOSalaYca pradarSayet .
pradarSya kOSalaYcAsya rAjAnaYca viSezayet ..
antaHpuraDanADyakzEScaradUtEH samAgatEH .
saMsargaM na vrajedrAjan ! vinA pArTivaSAsanam ..
niHsnehatAYcAvamAnaM prayatnena ca gopayet .
yacca guhyaM BavedrAjYo na talloke prakASayet ..
nfpeRa SrAvitaM yat syAdvAcyAvAcyaM nfpottama ! .
na tat saMSrAvayelloke tadA rAjYaH priyo Bavet ..
AjYApyamAne cAnyasmin samutTAya tvarAnvitaH .
ahaM kiM karavARIti vAcyo rAjA vijA-
natA ..
kAryyAvasTAYca vijYAya kAryyameva taTA Bavet .
satataM kriyamARe'smin lAGavantu vrajet Druvam ..
rAjYaH priyARi vAkyAni na cAtyarTaM punaHpunaH .
na hAsyaSIlaSca Bavenna cApi BrukuwImuKaH ..
nAtivaktA na nirvvaktA na ca matsarikastaTA .
AtmasamBAvitaScEva na Bavet kaTaYcana ..
duzkftAni narendrasya na tu saMkIrttayet kvacit .
vastraM SastramalaNkAraM rAjYA dattaYca DArayet ..
OdAryyeRa na taddeyamanyasmE BUtimicCatA .
taccEvopAsanaM kAryyaM divAsvapnaM na kArayet ..
nAnirddizwe taTA dvAre praviSeta kadAcana .
na ca paSyettu rAjAnamayogyAsu ca BUmizu .
rAjYastu dakziRe pArSve vAme copaviSettaTA .
purastAttu taTA paScAdAsanantu vigarhitam ..
jfmBA nizWIvanaM kAsaM kopaM paryyastikASrayam .
BrukfwIM vAntamudgAraM tatsamIpe vivarjayet ..
svayaM tatra na kurvvIta svaguRAKyApanantaTA .
svaguRAKyApane cEva parameva prayojayet ..
hfdayaM nirmmalaM kftvA parAM BaktimupASritEH .
anujIvigaRErBAvyaM nityaM rAjYAmatandritEH ..
SAwyaM lOlyaYca pESunyaM nAstikyaM kzudratAntaTA .
cApalyaYca parityAjyaM nityaM rAjAnujIvinA ..
Srutena vidyASilpESca saMyojyAtmAnamAtmanA .
rAjasevAM tataH kuryyAdBUtaye BUtivardDinIm ..
namaskAryyAH sadA cAsya puttravallaBamantriRaH .
sacivEScAsya viSvAso na tu kAryyaH kaTaYcana ..
apfzwaScAsya na brUyAt kAmaM brUyAttaTApadi .
hitaM paTyaYca vacanaM hitEH saha suniScitam ..
cittaYcEvAsya vijYeyaM nityamevopajIvinA .
BartturArADanaM kuryyAt cittajYo mAnavaH suKam ..
rAgAparAgO cEvAsya vijYeyO BUtimicCatA .
tyajedvfttiM viraktastu rakto vfttintu kArayet ..
viraktaH kArayennASaM vipakzAByudayantaTA .
ASAvardDanakaM kftvA PalanASaM karoti ca ..
akopo'pi sakopAntaH prasanno'pi ca nizPalaH .
vAkyaM sa mandaM vadati vftticCedaM karoti ca ..
pradeSavAkyamudito na samBAvayate'nyaTA .
[Page4-129-b+ 52]
ArADanAsu sarvvAsu suptavacca vicezwate ..
kaTAsu dozaM kzipati vAkyaBaNgaM karoti ca .
lakzyate vimuKEScEva guRasaMkIrttane kfte ..
dfzwiM kzipatyaTAnyatra kriyamARe ca karmmaRi .
viraktalakzaRaM hyetat SfRu raktasya lakzaRam ..
dfzwvA prasanno Bavati vAkyaM gfhRAti cAdarAt .
kuSalAdiparipraSnI saMprayacCati cAsanam ..
viraktadarSane cAsya rahasye ca na SaNkate .
jAyate hfzwavadanaH SrutvA tasya tu tatkaTAm ..
apriyARyapi vAkyAni taduktAnyaBinandati .
upAyanaYca gfhRAti stokamapyAdarAttaTA ..
kaTAntarezu smarati prahfzwavadanastaTA .
iti raktasya karttavyA sevA ravikulodvaha ..
Apatsu na tyajet pUrvvaM viraktamapi sevitam ..
mitraM na cApatsu taTA ca BftyaM
tyajanti ye nirguRamaprameyam .
praBuM viSezeRa ca te vrajanti
surendraDAmAmaravfndajuzwam ..”
iti matsyapurARe rAjaDarmme anujIvivfttinAma
216 aDyAyaH ..
<LEND>
