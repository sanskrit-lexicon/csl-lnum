<L>5083<pc>1-263-c<k1>upAsanA<k2>upAsanA
upAsanA¦, strI, (upAsanamiti . upa + As +
yuc + wAp .) sevA . tatparyyAyaH . varivasyA 2
SuSrUzA 3 paricaryyA 4 upAsanam 5 . ityamaraH ..
(“na vizRUpAsanA nityA vedenoktA tu kutracit .
na vizRudIkzA nityAsti SivasyApi taTEva ca ..
gAyatryupAsanA nityA sarvvavedEH samIritA .
yayA vinA tvaDaHpAto brAhmaRasyAsti sarvvaTA ..
tAvatA kftakftyatvaM nAnyApekzA dvijasya hi .
gAyatrImAtranizRAto dvijo mokzamavApnuyAt ..
kuryyAdanyanna vA kuryyAt iti prAha manuH svayam .
vihAya tAntu gAyatrIM rizRUpAstiparAyaRaH ..
SivopAstirato vipro narakaM yAti sarvvaTA .
tasmAdAdyayuge rAjan gAyatrIjapatatparAH ..
devIpAdAmbujaratA Asan savva dvijottamAH” ..
iti SrIdevIBAgavatam ..
<P>satyapi ISvare na hi tasya sarvvESvaryyavattvAt
sarvvataH pUrRakAmatvAcca upAsanayAlamiti vAcyam .
yataH sarvvezAmapi BUtajAtAnAmaviditAtmatattvA-
nAmapi svasvotpattyAdikAraRe alakzitatvenApi
prItiriti nEsargikI vfttireva . paraM yadi ca
rajastamoByAmanDIBUtAnAMsutarAmAtmAnAtmaviveka-
vihInAnAmajYamanuzyARAmavidyAkAmakarmmakaluzI-
kfte citte nityamuktaSudDabudDasvaBAvaH praSAntavimala-
jyotiHsvarUpaH sa sarvvaBUtAntarAtmA na samyak
pratiBAti . taTA ca AtmasvarUpamajAnannapi
sarvvo'pi janaH svaBAvagatyEva paramaprItyAtmAnaM
Bajate nocet kaTamAtmajYAnavimUQo'pi anenEva
me Sreyo BavitA asmin kfte'haM suKI Baveyam
ityAkAreRa sarvvaTA AtmasuKotpAdanAya prayatate?
tasya sarvvAntarAtmatvAt sarvvErapi jIvEH saha
nityasambanDavattvAcca . yadyapi tasmin nityAnanda-
svarUpe Bagavati parameSvare ekAntaprItikaraRameva
tadupAsanaM taTApi sarvvalokamohapradAyinyAM jYA-
nAvaraRakAriRyAmavidyAyAM satyAM kutaH sA sarvva-
suKapradA tApatrayacCetrI paramA prItiranuBavanIyA?
atastasyA AtmajYAnavilopinyA malinasatva-
guRAyA rajastamaHpraDAnAyA avidyAyAH praRASa-
nArTamevAvaSyamupAsanA karaRIyeti sarvvezAmapi
SAstrARAM sAramatamiti boDyam . parantu sabala-
durbbalAdyaDikAriBedena upAsanAyA api praBeda-
upadizwastatvadarSiBiH . yadi ca manuzyARAM niH-
SreyasArTaM bahavaH panTAnaH svamatAnusAreRa SA-
strakfdBirupadizwAstatrApi AtmajYAnamevAvidyA-
nASanAyAlamiti vedAnta-BagavadgItA-pAtaYjala-
sANKyAdijYAnaSAstropadezwFRAM praSastamatamityeva
dfSyate . vastutastu tajjYAnameva mukteH sAkzA-
tkAraRamityatra nEva kezAYcidapi saMSayAvasaraH .
kintu nEva yogAByAsAdfte prAyeRa tatvajYAna-
[Page1-264-a+ 52]
syotpattiH . viSezataH SokamohanimagnAyArjjunAya
svayaM BagavatA vAsudevenApyupadizwam . yaTA, Baga-
vadgItAyAm . 6 . 45-47 .
“prayatnAdyatamAnastu yogI saMSudDakilvizaH .
anekajanmasaMsidDastato yAti parAM gatim ..
tapasviByo'Diko yogI jYAniByo'pimato'DikaH .
karmmiByaScADiko yogI tasmAdyogI BavArjjuna ! ..
yoginAmapi sarvvezAM madgatenAntarAtmanA .
SradDAvAn Bajate yo mAM sa me yuktatamo mataH” ..
taTA ca SrImadBAgavate . 3 . 25 . 13 .
“svamAtaraM devaBUtiM prati kapiloktiH . yaTA,
“yoga ADyAtmikaH puMsAM mato niHSreyasAya me .
atyantoparatiryatra duHKasya ca suKasya ca” ..
<P>yogAapi kriyABaktijYAnAdiBedena bahuDA
santi tatra praTamataH kriyAyoga eva tatvajYAnaprepsu-
nApyaviduzA saMsArAsaktamanasA samAcaraRIyaH ..
nanu “jYAnAdfte muktirnAsti” . “tameva viditvAti-
mftyumeti nAnyaH panTA vidyate'yanAya” . “vidya-
yAmftamaSnute” . ityAdO sati kaTaM kriyAyoga-
evAramBaRIya ityupadiSyate ? iti cet satyam .
kintu loke hi SradDABaktitapasyAdizu sAttvika-
rAjasa tAmasAdiprakftiBedAt tezAmavidyAvimo-
hitAnAM svasvaguRAnusAriRIM pravfttiM vicAryya
SocyAMstAn pratyanukampyAvidyotTABimAnamoharA-
gadvezAdipariharaRena SanEH SanEH sattvaSoDanArTaM
mahAtmaBiH SAstrakfdBirAdO kriyAyogaeva vi-
hitaH . kIdfSyastezAM guRAnusAriRyaH pravfttaya-
stAdfSIBiH pravfttiBiH samanvitAnAM kAryyaM vA
kimiti cet avaDAryyatAm . yaTA, BagavadgItA-
yAm . 17 . 3 -- 13 ..
“sattvAnurUpA sarvvasya SradDA Bavati BArata ! .
SradDAmayo'yaM puruzo yo yacCradDaH sa eva saH ..
yajante sAttvikA devAn yakzarakzAMsi rAjasAH .
pretAn BUtagaRAMScAnye yajante tAmasA janAH ..
aSAstravihitaM GoraM tapyante ye tapo janAH .
damBAhaNkArasaMyuktAH kAmarAgabalAnvitAH ..
karzayantaH SarIrasTaM BUtagrAmamacetasaH .
mAYcEvAntaHSarIrasTaM tAn vidDyAsuraniScayAn ..
AhArastvapi sarvvasya triviDo Bavati priyaH .
yajYastapastaTA dAnaM tezAM BedamimaM SfRu ..
AyuHsattvabalArogyasuKaprItivivardDanAH .
rasyAH snigDAH sTirA hfdyA AhArAH sAttvikapriyAH ..
kawvamlavaRAtyuzRatIkzRarUkzavidAhinaH .
AhArA rAjasasyezwA duHKaSokAmayapradAH ..
yAtayAmaM gatarasaM pUtiparyyusitaYca yat .
ucCizwamapi cAmeDyaM BojanaM tAmasapriyam ..
aPalAkANkziBiryajYo viDidizwo ya ijyate .
yazwavyameveti manaH samADAya sa sAttvikaH ..
aBimanDAya tu PalaM damBArTamapi cEva yat .
ijyate BarataSrezWa ! taM yajYaM vidDi rAjasam ..
viDihInamamfzwAnnaM mantrahInamadakziRam .
SradrAvirahitaM yajYaM tAmasaM paricakzate” ..
[Page1-264-b+ 52]
“kawvamlalavaRAtyuzRatIkzRarUkzavidAhinaH” .
ityatra “atiSabdaH kawvAdizu saptasvapi sambaDyate .
tena atikawurnimbAdiH atyamlo'tilavaRo'tyu-
zRaSca prasidDaH atitIkzRo maricAdiH atirUkzaH
kaNgukodravAdiH atividAhI sarzapAdiH” .. iti
svAmI . ameDyam apavitram .. yazwavyaM yajanIya-
marccanIyamiti yAvat .. PalamaBisanGAya uddiSya
ijyate yajYaH kriyate ityarTaH .. brAhmaRAdiByo na
sfzwaM dattamannaM yadvA na nizpAditamannaM BakzyaBojyA-
dikaM yasmin yajYe tam . viDihInaM SAstroktavi-
DiSUnyam . adakziRaM dakziRAvirahitamiti ..
nanvevaM cet tarhi kIdfSo'yamaviduzAnuzWeyaH
kriyAyogastasya sattvaSoDanArTaM iti jijYAsAyAM
brUmaH .. yaTA, pAtaYjale .
“tapaHsvADyAyeSvarapraRiDAnAni kriyAyogaH” ..
<P>tapaH SAstrAntaropadizwaM cAndrAyaRAdi, svA-
DyAyaH praRavapUrvvARAM mantrARAM japaH . ISvarapraRi-
DAnaM sarvvakriyARAM tasmin paramagurO Palanirape-
kzatayA samarpaRam . etAni kriyAyoga ucyate .
iti rAjamArttaRqavfttiH .
<P>yadyapyatra cAndrayaRAdIti tapaso'rTo vyAKyAtaH
kintu SAstrAntare matAntaramapi dfSyate tacca
kAyikAdiBedena triviDam . yaTA, BagavadgItA-
yAm . 17 . 14 -- 16 .
“devadvijaguruprAjYapUjanaM SOcamArjjavam .
brahmacaryyamahiMsA ca SArIraM tapa ucyate ..
anudvegakaraM vAkyaM satyaM priyahitaYca yat .
svADyAyAByAsanaYcEva vANmayaM tapa ucyate ..
manaHprasAdaH sOmyatvaM mOnamAtmavinigrahaH .
BAvasaMSudDirityetattapo mAnasamucyate” ..
etezAM tapasAmapi triguRAnusAriprakftyAdiBedena
tapaHkarmmARyapi triviDAni parikIrttitAni .
tatrEva . 17 . 17 -- 19 ..
“SradDayA parayA taptaM tapastattriviDaM narEH .
aPalAkANkziBiryuktEH sAttvikaM paricakzate ..
satkAramAnapUjArTaM tapo damBena cEva yat .
kriyate tadiha proktaM rAjasaM calamaDruvam ..
mUQagrAheRAtmano yat pIqayA kriyate tapaH .
parasyotsAdanArTaM vA tattAmasamudAhftam” ..
api ca aSezataH karmmaRAM tyAgaH karttavyaH nityA-
dikaM karttavyaM veti jAtasaMSayamarjjunaM prati Bagavata-
upadeSaH . yaTA, tatrEva . 18 . 3 -- 10 ..
“tyAjyaM dozavadityeke karmma prAhurmanIziRaH .
yajYadAnatapaHkarmma na tyAjyamiti cAprare ..
niScayaM SfRu me tatra tyAge Baratasattama ! .
tyAgo hi puruzavyAGra ! triviDaH saMprakIrttitaH ..
yajYadAnatapaHkarmma na tyAjyaM kAryyameva tat .
yajYo dAnaM tapaScEva pAvanAni manIziRAm ..
etAnyapi tu karmmARi saNgaM tyaktvA PalAni ca .
karttavyAnIti me pArTa ! niScitaM matamuttamam ..
niyatasya tu sannyAsaH karmmaRo nopadyate .
mohAttasya parityAgastAmasaH parikIrttitaH ..
[Page1-264-c+ 52]
duHKamityeva yatkarmma kAyakleSaBayAttyajet .
sa kftvA rAjasaM tyAgaM nEva tyAgaPalaM laBet ..
kAryyamityeva yatkarmma niyataM kriyate'rjjuna ! .
saNgaM tyaktvA PalaYcEva sa tyAgaH sAttviko mataH ..
na dvezwyakuSalaM karmma kuSale nAnuzajjate .
tyAgI sattvasamAvizwo meDAvI CinnasaMSayaH” ..
kAryyamiti . kAryyaM karttavyaM niyataM nityamityarTaH ..
PalataH na hi dehaDAriRAmaSezataH karmmaRastyAgaH
samBavet yaTA, tatrEva . 18 . 11 ..
“na hi dehaBftA SakyaM tyaktuM karmmARyaSezataH .
yastu karmmaPalatyAgI sa tyAgItyaBiDIyate” ..
paraM anizwAdiPalamatyAginAmeva na hi sannyA-
sinAM kadAcit PalasambanDaH . tatrEva . 18 . 12 ..
“anizwamizwaM miSraYca triviDaM karmmaRaH Palam .
BavatyatyAginAM pretya na tu sannyAsinAM kvacit” ..
ataH kAmyAnAM karmmaRAM parityAgastaTA sarvvataH
PalABisanDAnatyAgapUrvvasya ISvarArpaRaparasya vA
nityAdeH karmmaRaH karaRameva sattvaSoDanArTaM praSa-
syate . yataH sarvvatra sAttvikajYAnasyEva saMsAra-
banDanacCettftvaM rAjasatAmasayo'stu BedajYAnatvAt
saMkIrRajYAnatvAcca banDamohakAritvameva dfSyate
yaTA, tatrEva . 18 . 20-22 ..
“sarvvaBUtezu yenEkaM BAvamavyayamIkzyate .
aviBaktaM viBaktezu tajjYAnaM vidDi sAttvikam ..
pfTaktvena tu yajajYAnaM nAnABAvAn pfTagviDAn .
vetti sarvvezu BUtezu tajjYAnaM vidDi rAjasam ..
yat tu kftsnavadekasmin kAryye saktamahEtukam .
atattvArTavadalpaYca tattAmasamudAhftam” ..
sutarAM tezAM guRaBedena karmmARyapi pfTaktveno-
ktAni . yaTA, tatrEva . 18 . 23-25 ..
“niyataM saNgarahitamarAgadvezataH kftam .
aPalaprepsunA karmma yattatsAttvikamucyate ..
yattu kAmepsunA karmma sAhaNkAreRa vA punaH .
kriyate bahulAyAsaM tadrAjasamudAhftam ..
anubanDaM kzayaM hiMsAmanapekzya ca pOruzam .
mohAdAraByate karmma yattat tAmasamucyate” ..
karttAro'pi triviDAH . tatrEva . 18 . 26-28 ..
“muktasaNgo'nahaMvAdI DftyutsAhasamanvitaH .
sidDyasidDornirvvikAraH karttA sAttvika ucyate ..
rAgI karmmaPalaprepsurlubDo hiMsAtmako'SuciH .
harzaSokAnvitaH karttA rAjasaH parikIrttitaH ..
ayuktaH prAkftastabDaH SaWo nEzkftiko'lasaH .
vizAdI dIrGasUtrI ca karttA tAmasa ucyate” ..
<P>evaM sati sarvvatra hi viSudDasattvaguRasyEva brahma-
sidDaye kAraRatvaM boDyate . viSudDasattvASrayI
sADako hi SanEH SanEH BaktyAtmakasya kriyAtma-
kAdervA yogAdernirantarAByAsabalAt Adipade-
nAtra kevalaM vidyAbalAd veti sUcyate . nizkAmaH
san sattvodrekeRAntaHkaraRasTAni sarvvARi pApAni
sandahya tattvajYAnaM prApnuyAt . tatastajjYAnenAtma-
sAkzAtkAraM labDvA jIvanmukto Bavet . tataH kEvalyaM
prApya nityAnandamayo Bavet .
[Page1-265-a+ 52]
<P>ataeva sarvvamaNgalopAyIBUtasya sattvaguRasyo-
drekAya durbbalADikAriBiH praTamaM nizkAmeRAntaH-
karaRena kriyAyogAdirUpeSvaropAsanA kAryyeti
lakzyate na hi sattvaBAvena parameSvaropAsanAmfte
rajastamoBAvAH kenApi vilApayituM Sakyeran .
tadaBAve nitarAM viSudDasattvaguRodrekASA sudUra-
parAhatEva . prabalarajastamoByAmasyABiBUtatvAt .
evaM sati sarvvataH sAttvikAhAraH sAttvikAnuzWAnaM
sAttvikAcaraRamityAdisattvaBAvASrayeRa kramaSaH
rajastamoBAvaM vilApayan kEvalyAkANkzI parAmAtma-
sAkzAtkArABilAzI vA sADakaH kAlena parama-
sidDiM DruvamApnuyAdeva . parantu durbbalADikAriRA
praTamataScittasya sTiratvApAdanAya kAYcit svA-
BIzwAM BAgavatIM mUrttimAlambyEvopAsanA karttavyA
anyaTA tezAM sarvvarUpAdyupADiparivarjite nirvvi-
kAre niraYjane guRAtIte'vANmanasagocare para-
brahmaRi cittaDAraRA viqambanEva . parantvityatra na
hi ISvaropAsanAmupalakzIkftya kaTaM pOttalikA-
qambaraM pratipAdayituM prayatase iti vAcyam
mahAtmaBirbrahmavidBiH pUrvvAcAryyErhi kaluzita-
cittAnAM durbbalADikAriRAm cittaSudDyE praTa-
mataScittasTEryyasampAdanAya DAraRADyAnAvalambana-
rUpAyAM pratimAyAmupAsanAyAH karttavyatayopadizwa-
tvAt . ayamarTaH yAvat na sattvodrekeRa cittaSudDi-
rBavet yAvanna svahfdaye nirguRaparamAtmaDAraRayA
samADiSaktirBavet yAvanna tatkaTAdizu dfQABaktiH
ratiSca Bavet tAvadarccAdO AdipadenAtra sUryye
vahnO jale aBIzwamUrttO vA upAsanA karttavye-
tyarTaH . paramevaM mA manyaDvaM yat kevalaM mfcCilAdi-
nirmmitapratimUrttimASrityEva yAvajjIvaM sTUlo-
pAsanA karttavyeti .. “AsatvaSoDanAt krameRa
svahfdaye dfQataraDAraRADyAnapraBAvena Acitta-
samADAnAcca” . iti kAlanirddeSAt . PalataH
AdO nityAdyavaSyakarmma karaRIyameva . purA karmma-
REva hi bahavaH sidDiM gatAH taTA hi Bagavad-
gItAyAm . 3 . 19-20 ..
“tasmAdasaktaH satataM kAryyaM karmma samAcara .
asaktO hyAcaran karmma paramApnoti pUruzaH ..
karmmaREva hi saMsidDimAsTitA janakAdayaH” ..
yadA tu rajastamoBAvAnAM nivfttO satyAM bahu-
janmArjjitasOBAgyavaSAt tasminneva EkAntikI
ratirutpadyate tAdfSasyAtmaraterAtmatfptasya yo
ginaH na tadA kiYcidapi karmmaRA prayojanamasti
yaTA tatrEva . 3 . 17-18 ..
“yastvAtmaratireva syAdAtmatfptaSca mAnavaH .
Atmanyeva ca santuzwastasya kAryyaM na vidyate ..
nEva tasya kftenArTo nAkfteneha kaScana .
na cAsya sarvvaBUtezu kaScidarTavyapASrayaH” ..
<P>evaM prAptavidyo'pi sADAraRavat karmmAcaret
cet tattu kevalaM lokaSikzArTameva na tu tasya svA-
BIzwasidDaye avidyAkAmakarmmAdyaBAvAt suKaduH-
KAdidvandvanirmmuktatvAcca .
[Page1-265-b+ 52]
yaTA tatrEva 3 . 21, 25 Sloke .
“yad yadAcarati SrezWastattadevetaro janaH .
sa yat pramARaM kurute lokastadanuvarttate ..
saktAH karmmARyavidvAMso yaTA kurvvanti BArata ! .
kuryyAd vidvAMstaTA'saktaScikIrzurlokasaMgraham” ..
<P>kintu yAvadasmin triDAtuke SoRitaSukrapa-
riRAmapiRqe SarIre karttftvAdyaBimAnavAn tAvat
“brahmajYo'smi alaM me karmmaRA” ityevaM mOQyAt
saMsArAsakto'tattvajYapuruzaH karttavyaM karmma pari-
tyajati cet uBayato BraSyat eva . taTAhi yoga-
vASizWe mokzaprakaraRe 74 . 41 .
“saMsAravizayAsakto brahmajYo'smIti vAdinaH .
karmmabrahmoBayaBrazwastaM tyajedantyajaM yaTA” ..
<P>ataeva karmmatyAge prAyaSo dozaeva na tu
kvacit viDirlakzyate yato vidyodaye tattvajYAnI
viDinizeDasApekzo BavituM nArhati sarvvavAsanA-
kAmakarmmamayyavidyABAvAt na hi viDinizeDAByAM
saha viduzaH ko'pi sambanDaH . kintu adUrada-
rSino Bandasya tattvajYAnopadeSena karmmAnuzWAnAd
budDiBedo na karttavya ityAdiSatiBagavAn vAsudevaH .
yaTA BagavadgItAyAM 3 . 26, 29 ..
“na budDiBedaM janayedajYAnAM karmmasaNginAm .
yojayet sarvvakarmmARi vidvAn yuktaH samAcaran” ..
“prakfterguRasaMmUQAH sajjante guRakarmmasu .
tAnakftasnavido mandAn kftsnavinna vicAlayet” ..
<P>Bavatu alaM bahunA vAgjAlena . yo'sya viSvasya
AkASavat sarvvadA sarvvatra otaprotarUpeRa anta-
rvahirvirAjate tasya sarvvavyApinaH sarvvAntaryAminaH
paramapuruzasya svarUpaBAve yAvanna sADakasya svahf-
daye DAraRADyAnAdiBiH sTEryyamApadyate tAvada-
rccAdAvevopAsanA kAryyA durbbalADikAriRetyeva
nizkarzaH .. taTA hi kulArRavatantre 6 ullAse .
“cinmayasyAprameyasya nirguRasyASarIriRaH .
sADakAnAM hitArTAya brahmaRo rUpakalpanA ..
arUpaM rUpiRaM kftvA karmmakARqaratA narAH .
brahmajYAnAmftAnandaparAH sukftino narAH” ..
kiYca tatrEva 9 ullAse .
“nirvviSezaM paraM brahma sAkzAt karttumanISvarAH .
ye mandAste'nukalpyante saviSezanirUpaREH” ..
<P>aDikAriBedenAlambanIyopAsyadevasyApi BedaH
pradarSitaH . yaTA . tatrEva 9 ma ullAse .
“agnO tizWati viprARAM hfdi devo manIziRAm .
pratimAsvalpabudDInAM sarvatra viditAtmanAm” ..
<P>api ca kati dinAni yAvat karmmARi kartta
vyAni arccAdyaDizWAne'rccanaM vA karttavyamiti vivi-
tsAyAM mUQAn pratyanukampya tadapyupadidiSuH pUrvvA-
cAryyAH . yaTA BAgavate 11 . 20 . 9 ..
“tAvatkarmmARi kurvvIta na nirvvidyeta yAvatA .
matkaTASravaRAdO vA SradDA yAvanna jAyate” ..
taTA, tatrEva 3 . 29 . 25 ..
“arccAdAvarccayettAvadISvaraM mAM svakarmmakft .
yAvanna veda svahfdi sarvvaBUtezvavasTitam” ..
[Page1-265-c+ 52]
<P>nanu niHSreyasArTinAM sADakAnAM yadi praTamataH
kriyAyogaeva karttavyaH tarhi alaM pramARaSata-
vistAreRa tatra paramparAkarttavyameva viDIyatAmiti
cet avaDehi yatpaTAvalambanena sattve SoDite
sati durbbalADikAryyapi satvaraM sabalADikAritvaM
yAti . yaTA, BAgavate 3 . 28 . 1-5 .
SrIBagavAnuvAca . (kapiladevaH .)
“yogasya lakzaRaM vakzye savIjasya nfpAtmaje .
mano yenEva viDinA prasannaM yAti satpaTam ..
svaDarmmAcaraRaM SaktyA viDarmmAcca nivarttanam .
dEvAllabDena santoza AtmaviccaraRArccanam ..
grAmyaDarmmanivfttiSca mIkzaDarmmaratistaTA .
mitameDyAdanaM SaSvad viviktakzemasevanam ..
ahiMsA satyamasteyaM yAvadaTaparigrahaH .
brahmacaryyaM tapaH SOcaM svADyAyaH puruzArccanam ..
mOnaM sadAsanajayaH sTEryyaM prARajayaH SanEH .
pratyAhAraScendriyARAM vizayAnmanasA hfdi” ..
<P>savIjasya sakAraRasya yogasya ityarTaH .. viDarmmA-
llokAnizwakAritvAdivirudDaDarmBAt .. dEvAllabDena
prArabDalabDena .. Atmaviditi . AtmatattvajYAninAM
caraRasevanam .. grAmyaDarmmeti mokzapaTaM vihAya
DarmmArTakAmAdayaH grAmyaDarmmatvenocyante ataeva
grAmyaDarmmastrevargikaDarmmastasmAnnivfttiH .. mita-
miti mitaM svalpaM meDyAdanaM pavitradravyaBojanam
vivikte nirjane kzemasya maNgalasya sevanam .. asteya-
macOryyam .. yAvadarTaparigraha iti . yAvatArTena
jIveta tAvanmAtrasya parigrahaH .. brahmacaryyaM yozit-
saNgarAhityam .. svADyAya iti svADyAyaH japA-
DyayanAdiH .. puruzArccanaM paramapuruzasya upAsanam ..
mOnamiti mOnaM munervratAcaraRaM mananaSIlatvaMvAcAM
saMyamatvaM vA .. AsanAnAM svastikAdInAM vijayaH ..
sTEryyaM dIrGakAlamavasTAtuM SaktiH .. prARajayaH prARA-
yAmEH prARaniroDakaraRasAmarTyam .. pratyAhAreti ..
manasA saha indriyARAM SabdasparSAdivizayAt
hfdi hfdaye pratyAhAraH pratyAkarzaRam ..
tatrEva . 3 . 28 . 6 -- 9 ..
“svADizWAnAmekadeSe manasA prARaDAraRam .
vEkuRWalIlABiDyAnaM samADAnaM taTAtmanaH ..
etEranyESca paTiBirmano duzwamasatpaTam .
budDyA yuYjIta SanakErjitaprARo hyatandritaH ..
SucO deSe pratizWApya vijitAsana Asanam .
tasmin svastisamAsInaH fjukAyaH samaByaset ..
prARasya SoDayenmArgaM pUrakumBakarecakaH .
pratikUlena vA cittaM yaTAsTiramacaYcalam” ..
<P>svADizWAnAmiti . mUlADArAdicakrARAme-
kasmin sTAne manasA saha prARAnAM DAraRam ..
vEkuRWeti tEkuRWasyAkuRWitasya suKaduHKAdi-
BiraparAmfzwasya paramapuruzasya lIlABiDyAnaM
sfzwyAdivyApArasamAlocanam . Atmano manasaH
samADAnamEkAgryasADanam .. jitaprARo nirudDa-
prARavfttiH . atandritaH niralasaH .. vijitAsanaH
vaSIkftakaracaraRAdisaMsTAnaviSezaH .. prARasyeti .
[Page1-266-a+ 52]
pratikUlena viparyyayakrameRa vA cittaM yaTA yena
prakAreRa sTiramacaYcalaM cAYcalyarahitaM syAt taTA
prARamArgaM SoDayedityarTaH .. tena kiM syAdityata
Aha . tatrEva 3 . 2 . 10 ..
“mano'cirAt syAdvirajaM jitaSvAsasya yoginaH .
vAzvagniByAM yaTA lohaM DmAtaM tyajati vE malam” ..
<P>nirudDaprARavftteryoginaH mano'cirAt vahnitA-
pitalohavat avidyAkAmakarmmajanitamalaM vizaya-
saNgajanitapApanicayamityarTaH vihAya virajaM ni-
rmmalaM syAt . idAnIM pUrvvopadizwaprARAyAmAdinA
kena kAryyeRa kiM PalaM syAt tatsarvvaM krameRa suvyaktaM
boDayati . tatrEva 3 . 28 . 11-12 ..
“prARAyAmErdaheddozAn DAraRABiSca kilvizAn .
pratyAhAreRa saMsargAn DyAnenAnISvarAn guRAn ..
yadA manaH svaM virajaM yogena susamAhitam .
kAzWAM Bagavato DyAyet svanAsAgrAvalokanaH” ..
<P>prARAyAmadvArA vAtapittaSlezmAdidozAn DAra-
RayA pApAni pratyAhAreRa indriyAkarzaRena vizaya-
saMsargAn DyAnena anISvarAn SokamohABi-
mAnadamBakroDamAtsaryyAdidozAn dahedityanvayaH .
anena viDinA yadA manaH sTiratAM yAti tadA yu-
YjAno yogI praTame DAraRAlambanasvarUpAM BagavataH
kAYcit svABIzWAM mUrttiM DyAyedityupadideSa Baga-
vAn kapiladevaH .. idAnIM DyeyamUrttiM vivfRoti .
yaTA, tatrEva 3 . 28 . 13 -- 19 ..
“prasannavadanAmBojaM padmagarBAruRekzaRam .
nIlotpaladalaSyAmaM SaNKacakragadADaram ..
lasatpaNkajakiYjalkapItakOSeyavAsasam .
SrIvatsavakzasaM BrAjatkOstuBAmuktakanDaram ..
mattadvirePakalayA parItaM vanamAlayA .
parArDyahArabalayakirIwANgadanUpuram ..
kAYcIguRollasacCroRiM hfdayAmBojavizwaram .
darSanIyatamaM SAntam manonayanavardDanam ..
apIvyadarSanaM SaSvat sarvvalokanamaskftam .
santaM vayasi keSore BftyAnugrahakAtaram ..
kIrtanyatIrTayaSasaM puRyaSlokayaSaskaram .
DyAyeddevaM samagrANgaM yAvanna cyavate manaH ..
sTitaM vrajantamAsInaM SayAnaM vA guhASayam .
prekzaRIye hi taM DyAyet SudDaBAvena cetasA” ..
<P>DyeyamUrtteH sakASAt mano yAvat vizayAntaraM
na yAti tAvadDyAyeditiBAvaH . guhASayaM budDitattve
virAjamAnaM evaM nirantaraDyAnena sADakasya cittaM
yadA BagavadrUpe labDapadaM Bavet tadA cittasya SanEH
SanEH sOkzmakaraRAya mUrttiM hApayitvA BagavataSca-
raRAravindAdInyekEkANgAni tataH sABaraRAnya-
strARi tato vilAsahAsAdIni ca krameRa yaTA-
viDi DyAtumupadizwavAn kapilaH .. tataH kimi-
tyAha . evaM ciraM DyAtvA yogI bahujanmArjita-
sOBAgyavaSAt yadi harO prAptaBAvo BaktyA drava-
dDfdaya AnandArRave BAsamAno Bavet tarhi tasmin
sTUle BagavadrUpe vaqiSavat saMlagnaM cittaM nirguRasya
parabrahmaRaH svarUpalABArTaM tasmAdaNgAdisTUlarUpAd
[Page1-266-b+ 52]
viyojya nirAlambanaM nirvvizayaM kftvA uparata-
guRapravAhaH san DAtfDyeyAdijYAnABAvAt sarvvo-
pADiparivarjjitamekamevAdvitIyamAtmAnaM paSyatyeva ..
yaTA tatrEva 3 . 28 . 34-35 ..
“evaM harO Bagavati pratilabDaBAvo
BaktyA dravadDfdaya utpulakaH pramodAt .
OtkaRWyavAzpakalayA muhurardyamAna-
staccApi cittavaqiSaM SanakErviyuNkte ..
muktASrayaM yadi hi nirvvizayaM viraktaM
nirvvARamfcCati manaH sahasA yaTArcciH .
AtmAnamatra puruzo'vyavaDAnameka-
manvIkzate pratinivfttaguRapravAhaH” ..
<P>nanu suciraM sADanena labDe'pyAtmani kimAyAtaM .
kintu Srama eveti cet na yato'nekajanmasADana-
balAt yadA'KaRqamAtmAnaM Ikzate sa yogI suKa-
duHKAdikaM sarvvamahaNkAranizWaM paSyati tadAdehA-
dyupADinirmmukto jIvanmukto Bavet .
yaTA tatrEva 3 . 28 . 36 -- 37 ..
“so'pyetayA caramayA manaso nivfttyA
tasmin mahimnyavasitaH suKaduHKavAhye .
hetutvamasati karttari duHKayoryat
svAtman viDatta upalabDaparAtmakAzWaH ..
dehaYca taM na caramaH sTitamutTitaM vA
sidDo vipaSyati yato'Dyagamat svarUpam .
dEvAdupetamaTa dEvavaSAdapetaM
vAso yaTA parikftaM madirAmadAnDaH” ..
jIvanmuktasya dehAdyupADivargasya nivfttO tatra manaH-
saMyogABAvAt kaTaM dehAdervarttanamiti SaNkayan
svAramBakaM prArabDavIjamevetyarTaH dehAdeH sTiti-
kAraRamityAha . tatrEva 3 . 28 . 38 ..
“deho'pi dEvavaSagaH Kalu karmma yAvat
svAramBakaM pratisamIkzata eva sAsuH .
taM saprapaYcamaDirUQasamADiyogaH
svapnaM punarna Bajate pratibudDavasta” ..
<P>nanu yadi parabrahmalAmAyAtmasAkzAtkArAttameva
caramaM dehaM manyase tarhi vidyEva sugamopAyaH SrUyate
tasmin sati kaTaM vfTA karmmAqambare pravarttayase
iti cet na karmmavidyayoraDikAriBedAt AdA-
vISvarArpitakarmmaRA nizkAmakarmmaRA vA citta-
SudDiM vinA kutovidyAyAmaDikAraH . ityatrADi-
kAriBedamuddiSya jYAnakarmmaRoH pfTaktvaM pradarSyApi
tattvajYAnamupadiSantaM BagavantaM vAsudevaM pfzwavAn
jAtasaMSayo'rjunaH . yaTA gItAyAM 3 . 1-2 .
“jyAyasI cet karmmaRaste matA budDirjanArddana .
tatkiM karmmaRi Gore mAM niyojayasi keSava ..
vyAmiSreReva vAkyena budDiM mohayasIva me .
tadekaM vada niScitya yena Sreyo'hamApnuyAm” ..
he janArddana ! cedyadi te karmmaRaH sakASAt
budDirboDaH jYAnamiti yAvat jyAyasI garIyasI
matA tarhi kaTaM mAM Gore karmmaRi niyojayasI-
tyanvayaH . vyAmiSreRa jYAnakarmmaRormiSrIBUtena
vAkyena kaTaM me budDiM mohayasIva . ityevaM vivi-
[Page1-266-c+ 52]
tsorarjjunasya saMSayaM nirAkurvvannAha BagavAn vAsu-
devaH . tatrEva 3 . 3-4 ..
“loke'smin dviviDA nizWA purA proktA mayAnaGa ! .
jYAnayogena sANKyAnAM karmmayogena yoginAm ..
na karmmaRAmanAramBAnnEzkarmmyaM puruzo'Snute .
naca sannyasanAdeva sidDiM samaDigacCati” ..
<P>“ataH samyakcittaSudDyarTaM jYAnotpattiparyyantaM
varRASramocitAni karmmARi karttavyAni anyaTA
cittaSudDyaBAvena jYAnAnutpatterityAha na karmmaRA-
miti . karmmaRAM anAramBAt ananuzWAnAt nE-
zkarmmyaM jYAnaM nASnute na prApnoti . nanu “cEtameva
pravrAjino lokamicCantaH pravrajanti” iti SrutyA
saMnyAsasya mokzANgatvaM tarhi saMnyAsAdeva mokzo
Bavizyati kiM karmmaBirityASaNkyoktaM na ceti . naca
cittaSudDiM vinA kftAtsaMnyasanAdeva jYAnaSUnyAt
sidDiM mokzaM samaDigacCati prApnoti iti tawwI-
kAkft pUjyapAdaSrIDarasvAmI .
<P>nanu kAmaM ISvarArpitena nizkAmakarmmaRA citta-
SudDiH prajAyate tato jYAnaM labbDA mokzamApnuyAt
kintu BaktibalenApi sattvaM saMSoDyAcirAdevA-
vidyAbanDanAt mukto Bavedityapi bahuzu SAstrezu
dfSyate . sarvveByo hi BaktimAhAtmyasyADikyaM prada-
rSitaM mahAtmaBirato bahuprayAsasADyaM karmmAqambaraM
vihAya BaktipaTASrayaeva garIyAnniSreyasArTa-
miti cenna tadapyaDikAriBedenoktatvAt arccA-
dAvarccanAdikriyAyogasADyatvAcca . kiYca puruzARAM
niSreyasAya SAstravihitamArgatrayaM muktvA nahyaparaH
panTAH kvApi dfSyate SrUyate vA . taTAhi SrImadBA-
gavate 11 . 20 . 6-8 . tattvajijYAsumudDavaM prati-
yaToktavAn BagavAn vAsudevaH .
“yogAstrayo mayA proktA nfRAM SreyoviDitsayA .
jYAnaMkarmma ca BaktiSca nopAyo'nyo'sti kutracit ..
nirvviRRAnAM jYAnayogo nyAsinAmiha karmmasu .
tezvanirvviRRacittAnAM karmmayogastu kAminAm ..
yadfcCayA matkaTAdO jAtaSradDastu yaH pumAn .
na nirvviRRo nAtisakto Baktiyogo'sya sidDidaH” ..
yadfcCayA dEvagatyA . na nirvviRRo na prAptanirvvedaH .
<P>ataH sarvvatrEva BinnaBinnADikAramapekzya jYAna-
karmmaBaktiyogAdayo vihitAH . yaTA tatrEva 11 .
20 aDyAye 26 ..
“sve sve'DikAre yA nizWA saguRaH parikIrttitaH .
karmmaRAM jAtvaSudDAnAM anena niyamaH kftaH” ..
<P>yaTA tattvajYAnArTI nikfzwasAttvikakarttA praTa-
mataH kevalaM avidyAkarmmanirhArAdInuddiSya nizkA-
makarmmAnuzWAnamAcarati na jAtUdriktaviSudDasattvo-
'DirUQayogo yogIva sahasA BedabudDyAdikaM pari-
hAtumarhati taTA praTamaM saguRaBaktiyogASrayiRo-
'pi na hi yugapat BagavatsvarUpatattvajYA nirguRa-
BaktA iva BagavatpratimAdyarccanAdikriyAyogaM pari-
tyaktuM samarTA BaveyuH kintu tAdfSena saguRaBakti-
yogAvalambinA durbbalADikAriRA BagavatpratimA-
pUjAdikarmmayogaeva karttavyaH ityetadvihitaM
[Page1-267-a+ 52]
SAstrakfdBiH .
<P>aTa yaTASAstraM nikfzwasAttvikakartturBedabudDiM
pradarSya durbbalADikAriRo BaktiyogAvalambinaH
karttavyamapipradarSayAmaH . yaTA BAgavate 3 . 29 . 10 .
“karmmanirhAramuddiSya parasmin vA tadarpaRam .
yajedyazwavyamiti vA pfTagBAvaH sa sAttvikaH” ..
durbbalaBaktiyogADikArikarttavyatA ca tatrEva .
11 . 11 . 34-42 .
“malliNgamadBaktajanadarSanasparSanArccanam .
paricaryyA stutiH prahvaguRakarmmAnukIrttanam ..
matkaTASravaRe SradDA madanuDyAnamudDava .
sarvvaloBopaharaRaM dAsyenAtmanivedanam ..
majjanmakarmmakaTanaM mama parbbAnumodanam .
gIta-tARqava-vAditra-gozWIBirmadgfhotsavaH ..
yAtrA balirviDAnaYca sarvvavArzikaparbbasu .
vEdikI tAntrikI dIkzA madIyavrataDAraRam ..
mamArccAsTApane SradDA svataH saMhatya codyamaH .
udyAnopavanAkrIqapuramandirakarmmaRi ..
saMmArjjanopalepAByAM sekamaRqalavarttanEH .
gfhaSuSrUzaRaM mahyaM dAsavadyadamAyayA ..
amAnitvamadamBitvaM kftasyAparikIrttanam .
api dIpAvalokaM me nopayuYjyAnniveditam ..
yadyadizwatamaM loke yaccAtipriyamAtmanaH .
tattanniveditaM mahyaM tadAnantyAya kalpate ..
sUryyo'gnirbrAhmaRo gAvo vEzRavaH KaM marujjalam .
BUrAtmA sarvvaBUtAni Badra pUjApadAni ca” ..
he Badra ! etAni mama pUjAsTAnAni . aDunA
kasmin sTale kena yajeta ityAha tatrava 11 . 11 .
43-45 .
“sUryye tu vidyayA trayyA havizAgnO yajeta mAm .
AtiTyena tu viprAgre gozvaNga yavasAdinA ..
vEzRave banDusatkftyA hfdi Ke DyAnanizWayA .
vAyO muKyaDiyA toye dravyEstoyapuraskftEH ..
sTaRqile mantrahfdayErBogErAtmAnamAtmani .
kzetrajYaM sarvvaBUtezu samatvena yajeta mAm” ..
<P>hfdi Ke hfdayAkASe .. muKyaDiyA prARadfzwyA ..
jale jalAYjalipradAnarUpatarpaRapUrvvakErdravyEH .. sTa-
Rqile BUmO mantranyAsEH .. BogEriti . dehe BogE-
rAtmAnaM etErannAdiBirdehasTaparamAtmAnaM yaje'haM
natvavidyAkarmmajanitaM dehaM biBarmmIti cintayet ..
kzetrajYamiti . sarvvaBUtezu kzetrajYarUpeRAvasTitaM
kUwasTabrahmacEtanyasvarUpaM mAM samatvena yajeta .. * ..
etezu sTAnezu tava kIdfgrUpaM DyeyamityapekzayAha
tatrEva 11 . 11 . 46-47 .
“DizRezvezviti madrUpaM SaNKacakragadAmbujEH .
yuktaM caturBujaM SAntaM DyAyannarccet samAhitaH ..
izwApUrttena mAmevaM yo yajeta samAhitaH .
laBate mayi sadBaktiM matsmftiH sADusevayA” ..
yadA “malliNgamadBaktajanadarSanasparSanArccanam” ityA-
raBya “laBate mayi sadBaktim” ityantEretEScaturddaSa-
SlokErDAraRADyAnAyanaBUtapratimAdyASrayiRyA Bakti-
yogopayogikriyayEva sadBaktilABaH pradarSayAmAsa
[Page1-267-b+ 52]
svayaM BagavAn . sutarAM tadA durbbalADikAriRA
BaktiyogASrayiRApi praTame kriyAyogaeva karttavyaH
iti boDyate'nyaTAcittaSudDyaBAvAt jYAnaM na laBeta
iti tAtparyyArTaH ..
<P>nanu mA BUttatvajYAnaM kintu SAstravihitakriyA-
yogaSUnyayA BaktyA krameRa nirguRAyA BakterudayenEva
caritArTateti cenna tayostatvajYAnanirguRaBaktiyo-
gayorlakzaRe nEkyadarSanAt uBayorevAtmasAkzAtkA-
rarUpacaramaPalatvenoktatvAcca . yaTA SrImadBAgavate
3 . 29 . 11-12 .
“madguRaSrutimAtreRa mayi sarvvaguhASaye .
manogatiravicCinnA yaTA gaNgAmBaso'mbuDO ..
lakzaRaM Baktiyogasya nirguRasya hyadAhftam .
ahEtukyavyavahitA yA BaktiH puruzottame” ..
IdfgBaktiryadi bahujanmArjitasukftivaSAt kasyA-
pi kvacidutpadyeta tarhi sAlokyAdimuktiM sADa-
kAntarEH prArTanIyAM BagavatA svayaM dIyamAnAmapi
tAdfgBakto necCatIti tannispfhatAM darSayannAha .
tatrEva 3 . 29 . 13 .
“sAlokyasArzwisAmIpyasArUpyEkatvamapyuta .
dIyamAnaM na gfhRanti vinA matsevanaM janAH” ..
api ca tattvajYAnino nirguRaBaktasya ca tayoH
Sabdataeva BedaH na tu lakzaRataH yata uBAveva
lakzaRAdinA sarvvatra ekAcArO ekanizWAveka-
BAvApannO lakzyete . yaTA BAgavate 11 . 11 .
29-33 . BagavadBaktatamasya lakzaRamupadizwavAnudDavaM
prati BagavAn .
“kfpAlurakftadrohastitikzuH sarvvadehinAm .
satyasAro'navadyAtmA samaH sarvvopakArakaH ..
kAmErahataDIrdAnto mfduH SucirakiYcanaH .
anIho mitaBuk SAntaH sTiro macCaraRo muniH ..
apramatto gaBIrAtmA DftimAn jitazaqguRaH .
amAnI mAnadaH kalpo mEtraH kAruRikaH kaviH” ..
kaviH krAntadarSI sarvvajYa ityarTaH .
“AjYAyEvaM guRAn dozAn mayA dizwAnapi svakAn .
DarmmAn santyajya yaH sarvvAn mAM Bajeta sa sattamaH ..
jYAtvA jYAtvATa ye vE mAM yAvAn yaScAsmi yAdfSaH .
BajantyananyaBAvena te me BaktatamA matAH” ..
taTA, jYAnino'pi lakzaRaM pradarSayAmAsa . yaTA,
tatrEva 11 . 11 . 12-17 .
“na taTA baDyate vidvAMstatra tatrAdayan guRAn .
prakftisTo'pyasaMsakto yaTA KaM savitA'nilaH ..
vESAradyekzayA'saMgaSitayA CinnasaMSayaH .
pratibudDa iva svapnAn nAnAtvad vinivarttate” ..
yasya syurvItasaNkalpAH prARendriyamanoDiyAm .
vfttayaH sa vinirmukto dehasTo'pi hi tadguREH ..
yasyAtmA hiMsyate hiMsrEryena kiYcid yadfcCayA .
arccyate vA kvacittatra na vyatikriyate buDaH ..
na stavIta na nindeta kurvvataH sADvasADu vA .
vadato guRadozAByAM varjjitaH samadfNmuniH ..
na kuryyAnna vadet kiYcinna DyAyet sADvasADu vA .
AtmArAmo'nayA vfttyA vicarejjaqavanmuniH” ..
[Page1-267-c+ 52]
nanu BaktijYAnayoScaramaPalEkatvepi BakteH samaDika-
prasaMSAdarSanAt BaktirevagarIyasIti cet na Bakti-
vat jYAnasyApi prasaMSAdarSanAt AtmasAkzAt-
kftO sAkzAtkAraRatvAcca . yaTA SrImadBAgavate
11 . 19 . 1 -- 5 ..
SrIBagavAnuvAca .
“yo vidyASrutasampanna AtmavAnAnumAnikaH .
mAyAmAtramidaM jYAtvA jYAnaM ca mayi saMnyaset ..
jYAninastvahamevezwaH svArTo hetuSca sammataH .
svargaScEvApavargaSca nAnyo'rTo madfte priyaH ..
jYAnavijYAnasasidDAH padaM SrezWaM vidurmama .
jYAnI priyatamo'to me jYAnenAsO biBartti mAm ..
tapastIrTaM japo dAnaM pavitrAnItarARi ca .
nAlaM kurvvanti tAM sidDiM yA jYAnakalayA kftA ..
tasmAjajYAnena sahitaM jYAtvA svAtmAnamudDava .
jYAnavijYAnasampanno Baja BAM BaktiBAvitaH” ..
kiYca BagavadgItAyAM 4 . 33-39 .
“SreyAn dravyamayAd yajYAYjYAnayajYaH parantapa ! .
sarvvaM karmmAKilaM pArTa ! jYAne parisamApyate ..
tadvidDi praRipAtena paripraSnena sevayA .
upadekzyanti te jYAnaM jYAninastattvadarSinaH ..
yajjYAtvA na punarmohamevaM yAsyasi pARqava ! .
yena BUtAnyaSezeRa drakzyasyAtmanyaTo mayi ..
apicedasi sarvveByaH pApiByaH pApakfttamaH .
sarvvaM jYAnaplavenEva vfjinaM santarizyasi ..
yaTEDAMsi samidDo'gnirBasmasAt kurute'rjjuna ! .
jYAnAgniH sarvvakarmmARi BasmasAt kurute taTA ..
na hi jYAnena sadfSaM pavitramiha vidyate .
tat svayaM yogasaMsidDaH kAlenAtmani vindati ..
SradDAvAn laBate jYAnaM tatparaH saMyatendriyaH .
jYAnaM labDvA parAM SAntimacireRADigacCati” ..
ataeva nirguRaBaktijYAnayorna kiyadapyantaraM
manyante tattvadfSaH svarUpatastayorekAtmatvAt ata-
ttvadarSino'jYA evAvidyAmohitatvAt BinnadfSo
Bavanti .. varaM BaktiyogamupadiSannupasaMhAre jYAna-
vijYAnasampannA Baktireva brahmalabDaye samyak hita-
sADanIti pradarSitavAnudDavAya BagavAn .. yaTA
BAgavate 11 . 18 . 45-46 .
“BaktyodDavAnapAyinyA sarvvalokamaheSvaram .
sarvvotpattyavyayaM brahma kAraRaM mopayAti saH ..
iti svaDarmmanirRiktasattvo nirjYAtamadgatiH .
jYAnavijYAnasampanno na cirAt samupEti mAM” .
nizkAmenAnuzWitaBaktireva SanEH SanEH sAndratvena
nirguRatAM gacCantI satI paramapremAnandarUpeRa
pariRamate sutarAM tadA svayaM sAndrAnandamayaM taj-
jYAnaM prakASate . tayorhi tatsvarUpatvAt na kvApi
nirguRaBaktijYAnayogayorBedaH SrUyate . yaTA CA-
ndogye “satyaM jYAnamanantaM brahma . AnandarUpamamftaM
yad viBAti SAntaM SivamadvEtama” . iti jYAnA-
nandayorbrahmasvarUpatvAt ataeva kvacit kenApi na
pUrRAnandatvena pariRatAyA nirguRasvarUpAyA Bakte-
rjYAnena saha kiyAnapi Bedo darSayituM Sakyate
[Page1-268-a+ 52]
svarUpatastayorekAtmatvAt . parantu tattvajYAno-
tpAdanakzamA BaktirevAnuzWeyA na tu saMsArabanDana-
kAriRI naSvaraPaladAtrI anDaBaktivat sakAmA
BaktirevAnumodanIyA tattvadarSiBiriti boDyam ..
yaTA BAgavate 1 . 2 . 7 .
“vAsudeve Bagavati BaktiyogaH prayojitaH .
janayatyASu vErAgyaM jYAnaYca yadahEtukam” ..
viSezataH prahlAdaDruvayoriva nityAnityavastvavApti-
darSanAt . asurakulajAto'pi prahlAdaH nizkAma-
BaktiyogamAcaran tatpraBAvena SataSaH pitfprayuktAM
bADAmatikramyAtmaprasAdalabDaM vimalAnandasvarUpaM
jIvanmuktatvaM tato nirvvARamapyavAptavAn . DruvaH
punaH svAyamBuvamanuvaMSajAto'pi vimAtfvacanA-
dIrzyAparavaSaH san paramatatvajYAddevarzinAradAdapyu-
padeSaM labbDA antaHkAmavIjaM paripuzRan kaWora-
tapasApi sakAmaBaktiyogamanuzWAya kalpasTAyina
DruvAKyalokaM labDavAn tataH gfhapratyAgamanakAle
sahasA jAtanirvveda AtmaDikkAreRa muhuranvaSo-
cat .. idAnIM pradarSayAmo yaTAkramaM tayoH rAja-
putrayoH sakAmanizkAmaBaktiyogAnuzWAnanityA-
nityaPalam ..
yaTA, SrImadgAgavate . 4 . 9 . 27-35 ..
“so'pi saNkalpajaM vizRoH pAdasevopasAditam .
prApya saNkalpanirvvARaMnAtiprIto'ByagAt puram ..
vidura uvAca .
sudurllaBaM yaH paramaM padaM hareH
mAyAvinastaccaraRArccanArjjitam .
labDvA'pyasidDArTamivEkajanmanA
kaTaM svamAtmAnamamanyatArTavit ..
mEtreya uvAca .
mAtuH sapatnyA vAgbARErhfdi vidDastu tAn smaran .
nEcCan muktipatermuktiM tasmAt tApamupeyivAn ..
Drava uvAca .
samADinA nEkaBavena yat padaM
viduH sanandAdaya UrdDvaretasaH .
mAsErahaM zaqBiramuzya pAdayo-
SCAyAmupetyApagataH pfTaNmatiH ..
ahovata mamAnAtmyaM mandaBAgyasya paSyata .
BavacCidaH pAdamUlaM gatvA yAce yadantavat ..
matirvidUzitA devEH patadBirasahizRuBiH .
yo nAradavacastaTyaM nAgrAhIzamasattamaH ..
dEvIM mAyAmupASritya prasuptEva Binnadfk .
tapye dvitIye'pyasati BrAtfBrAtfvyahfdrujA ..
mayEtat prArTitaM vyarTaM cikitseva gatAyuzi .
prasAdya jagadAtmAnaM tapasA duzprasAdanam ..
BavacCidamayAce'haM BavaM BAgyavivarjitaH .
svArAjyaM yacCato mOQyAnmAno me Bikzito vata ..
ISvarAt kzIRapuRyeRa PalIkArAnivADanaH” .
BagavatA nfsiMhadevena praloByamAno'pi prahlAdaH
nizkAmaBaktijYAnapraBAvena kimapi nEcCaditi
DarmmanandanamajAtaSatruM yuDizWiraM SrAvayAmAsa de-
varzirnAradaH . yaTA, BAgavate . 7 . 9 . 51-55 ..
[Page1-268-b+ 52]
“etA vadvarRitaguRo BaktyA Baktena nirguRaH
prahlAdaM praRataM prIto yatamanyuraBAzata ..
SrIBagavAnuvAca .
prahlAda Badra BadraM te prIto'haM te'surottama .
varaM vfRIzvABimataM kAmapUro'smyahaM nfRAm ..
mAmaprIRata Ayuzman darSanaM durlaBaM hi me .
dfzwvA mAM na punarjanturAtmAnaM taptumarhati ..
prIRanti hyaTa mAM DIrAH sarvvaBAvena sADavaH .
SreyaskAmA mahABAgAH sarvvAsAmASizAM patim ..
evaM praloByamAno'pi varErlokapraloBanEH .
ekAntitvAd Bagavati nEcCattAnasurottamaH” ..
tatrEva 7 . 10 . 1 -- 5 .
nArada uvAca ..
“Baktiyogasya tat sarvvamantarAyatayArBakaH .
manyamAno hfzIkeSaM smayamAna uvAca ha ..
mA mAM praloBayotpattyA saktaM kAmezu tErvarEH .
tatsaMgaBIto nirvviRRo mumukzustvAmupASritaH ..
BftyalakzaRajijYAsurBaktaM kAmezvacodayat .
Bagavan saMsAravIjezu hfdayagranTizu praBo ! .
nAnyaTA te'Kilaguro ! Gaweta karuRAtmanaH ..
yastu ASiza ASAste na sa BftyaH sa vE baRik .
ASAsAno na vE BftyaH svAminyASiza AtmanaH ..
ahaM tvakAmastadBaktastvaM ca svAmyanapASrayaH .
nAnyaTehAvayorarTo rAjasevakayoriva” ..
astu tasya nispfhatvAdi kintu tattvajYAnaM nAsI-
diti cet na yataH uparizwAdeva tattvajYAnamUlAyA
nirguRAyA BakterlakzaRaM pradarSitaM . yaTA, BAgavate
7 . 5 . 13 .. hiraRyakaSipuM prati prahlAdoktiH .
“sa eza AtmA svaparetya budDiBi-
rduratyayAnukramaRo nirUpyate .
muhyanti yadvartmani vedavAdino
brahmAdayo hyeza Binatti me matim” ..
kiYca tatrEva 31 .
“na te viduH svArTagatiM hi vizRuM
durASayA ye vahirarTamAninaH .
anDA yaTAnDErupanIyamAnA
vAgISatantyAmurudAmni badDAH” ..
svArTagatimiti . svasmin evArTo yezAM te svA-
rTAstatvajYAninastezAM gatirjYAnasvarUpastaM . vahi-
rarTamAninaH iti . vahirvAhyavastuzu arTo yezAM
tAn gurUn iti manyante ye iti .. nanu kvaci
darccAdernindApi lakzyate yadA tadupAsanaM
nizPalamiti cenna . yataH sarvvataH sADusaNgalABa
syotkarzaH iti pradarSayan viSezataH sarvvABya
upAsAByaH hfddeSe AtmaDyAnameva garIya ityevopa
didiSuH mahAntaH SAstrakftaH . anyaTA “madarccA-
sTApane SradDA” “arYcAyAmarccayettAvat” “yAvanna
me kaTAratiH” ityAdi vacanAnAM nizPalatvaM
syAt . darSitaYca yaTAsamBavamupAsanAyAM durbbalA-
DikAriRAM yat yat karttavyaM idAnIM sabalADi-
kAriRAM karaRIyaM yatprakftapaTaM tadeva darSayAmaH
samAseneti . yaTA, vfhadAraRyakaSratO ..
[Page1-268-c+ 52]
“AtmA vA are drazwavyaH Srotavyo mantavyo nidi
DyAsitavyaSca” . arTAt AtmEva sAkzAt karttavyaH
sAkzAtkAre upAyamAha SravaRaM mananaM nidiDyA-
sanaYca kintat SravaRAdi iti jijYAsAyAM brUmaH .
yaTA . “SravaRaM nAma zaqviDaliNgEraSezavedAntA-
nAmadvitIye vastuni tAtparyyAvaDAraRam . liNgAni
tu . upakramopasaMhArAByAsA'pUrvvatAPalArTavA-
dopapattyAKyAni . tatra prakaraRapratipAdyasyArTasya
tadAdyantayorupAdAnaM upakramopasaMhArO . yaTA,
CAndogye zazWaprapAWake prakaraRapratipAdyasyAdvitI-
yavastunaH ekamevAdvitIyamityAdO “EtadAtmyamidaM
sarvvam” . ityante ca pratipAdanam ..
<P>prakaraRapratipAdyasya vastunaH tanmaDye pOnaHpunyena
pratipAdanaM aByAsaH . yaTA, tatrEvAdvitIyavastu-
no maDye “tattvamasIti” navakftvaH pratipAdanam ..
prakaraRapratipAdyasya vastunaH pramARAntareRA-
vizayIkaraRaM apUrvvatvam . yaTA tatrEvAdvitIya-
vastunaH tantvOpanizadaM puruzaM pfcCAmItyAdinA
upanizanmAtravedyatvapratipAdanAt . mAnAntarA-
vizayIkaraRaM Palantu prakaraRapratipAdyasyAtma-
jYAnasya tadanuzWAnasya vA tatra tatra SrUyamARaM prayo-
janaM yaTA tatrEva “AcAryyavAn puruzo veda tasya
tAvadeva ciraM yAvanna vimokzye aTa sampatsye” .
ityadvitIyavastujYAnasya tatprAptiprayojanaM SrUyate .
prakaraRapratipAdyasya tatra tatra praSaMsanaM arTavAdaH .
yaTA, tatrEva utatamAdeSamaprAkzo yenASrutaM SrutaM
BavatyamataM matamavijYAtaM vijYAtamityadvitIyavastu
praSasanam .
<P>prakaraRapratipAdyArTasADane tatra tatra SrUyamARA
yuktiH upapattiH” . yaTA, tatra “sOmyEkena mft-
piRqena sarvvaM mfRmayaM vijYAtaM syAt vAcAramBaRa-
vikAro nAmaDyeyaM mfttiketyeva satyam” . ityAdA-
vadvitIyavastusADane vikArasya vAcAramBaRamAtratve
yuktiH SrUyate” . mananantu . “SrutasyAdvitIyavastuno
vedAntArTAnuguRayuktiBiranavaratamanucintanam” .
“vijAtIyadehAdipratyayarahitA'dvitIyavastusajA-
tIyapratyayapravAhaH nidiDyAsanam” .. iti vedA-
ntaSAstrezu ..
samADistu dviviDaH . savikalpako nirvvikalpaka-
Sceti . tatra savikalpako nAma jYAtfjYAnAdi-
vikalpalayAnapekzayA'dvitIyavastuni tadAkArA-
kAritAyAScittavftteravasTAnam . tadA mfRmaya-
gajAdiBAne'pi mfdBAnavat dvEtaBAne'pyadvEtaM vastu
BAsate ..
nirvvikalpakastu jYAtfjYAnAdiBedalayApekzayA'dvi-
tIyavastuni tadAkArAkAritAyA budDivftterati-
tarAmekIBAvenAvasTAnam . tadA tu jalAkArA-
kAritalavaRAnavaBAsenAdvitIyavastumAtramevAvaBA-
sate .. iti vedAnte upadizwaM pUrvvarziBiH ..
ato jYAnalakzaRAni BagavadgItAyAM . 13 . 7-11 ..
“amAnitvamadamBitvamahiMsA kzAntirArjavam .
AcAryyopAsanaM SOcaM sTEryyamAtmavinigrahaH ..
[Page1-269-a+ 52]
indriyArTezu vErAgyamanahaNkAraeva ca .
janma mftyu-jarA-vyADi-duHKa-dozAnudarSanam ..
asaktiranaBizvaNgaH puttradAragfhAdizu .
nityaYca samacittatvamizwAnizwopapattizu ..
mayi cAnanyayogena BaktiravyaBicAriRI .
viviktadeSasevitvamaratirjanasaMsadi ..
aDyAtmajYAnanityatvaM tattvajYAnArTadarSanam .
etajjYAnamiti proktamajYAnaM yadato'nyaTA” ..
ato jYeyaM vastu tatrEvADyAye . 12-17 ..
“jYeyaM yattat pravakzyAmi yajjYAtvA'mftamaSnute .
anAdimat paraM brahma na sattannAsaducyate ..
sarvvataH pARipAdantat sarvvato'kziSiromuKam .
sarvvataHSrutimalloke sarvvamAvftya tizWati ..
sarvvendriyaguRABAsaM sarvvendriyavivarjjitam .
asaktaM sarvvaBfccEva nirguRaM guRaBoktf ca ..
vahirantaSca BUtAnAmacaraM carameva ca .
sUkzmatvAttadavijYeyaM dUrasTaM cAntike ca tat ..
aviBaktaYca BUtezu viBaktamiva ca sTitam .
BUtaBartf ca tajjYeyaM grasizRu praBavizRu ca ..
jyotizAmapi tajjyotistamasaH paramucyate .
jYAnaM jYeyaM jYAnagamyaM hfdi sarvvasya vizWitam” ..
taTA ca SvetASvataraSrutO AtmajYAnenEva mukti-
riti sPuwaM darSayAmAsa . yaTA, --
“sarvvendriyaguRABAsaM sarvvendriyavivarjjitam .
sarvvasya praBumISAnaM sarvvasya SaraRaM vfhat” ..
“AtmA guhAyAM nihito'sya janto-
raRoraRIyAn mahato mahIyAn .
tamakratuM paSyati vItaSoko
DAtuH prasAdAnmahimAnamISam” ..
mahAnivvARatantre ca . 5 . 11 ..
“pare brahmaRi vijYAte samastErniyamEralam .
tAlavfntena kiM kAryyaM labDe malayamArute” ..
nanu kimidAnIM vAgBaNgyA'dvEtavAdaM saMsTApa-
yituM prayatate iti cet darSayAmaH .
taTA ca SrIvizRuDarmme, --
“parAtmano manuzyendra viBAgo hi na kalpitaH .
kzaye tasyAtmaparayorviBAgABAvaeva hi ..
AtmA kzetrajYasaMjYo'yaM saMyuktaH prAkftErguREH .
tEreva vigataH SudDaH paramAtmA nigadyate ..
anAdisambanDavatyA kzetrajYo'hamavidyayA .
yuktaH paSyati Bedena brahmatvAtmani saMsTitam” ..
taTAhi SvetASvataraSrutiBAzyaDftavaSizwavacanaM
praSnapUrvvakaM darSitam . yaTA, --
“yadyAtmA nirguRaH SudDaH sadAnando'jaro'maraH .
saMsftiH kasya tAta ! syAt mokzo vA'vidyayA viBo ..
kzetranASe kaTaM tasya jYAyate BagavAn yataH .
yaTAvat sarvvametaM me vaktumarhasi sAmpratam ..
tasyEva nityaSudDasya sadAnandamayAtmanaH .
avacCinnasya jIvasya saMsftiH kIrttyate buDEH ..
ekaeva hi BUtAtmA BUte BUte vyavasTitaH .
ekaDA bahuDA cEva dfSyate jalacandravat ..
mAntyArUQaH saevAtmA jIvasaMjYaH sadA Bavet ..”
[Page1-269-b+ 52]
taTA ca SukaSizyo gOqapAdAcAryyaH ..
“yaTEkasmin GawAkASe rajoDUmAdiBiryute .
na sarvve samprayujyante tadvajjIvAH suKAdiBiH” ..
tasmAdadvitIye paramAtmanyupADito jIveSvarayo-
rjIvAnAYca parasparaM BedavyavasTAyAH sidDatvAnna
viSudDasatvopADerISvarasyAviSudDopADijIvagatAH
suKaduHKamohAjYAnAdayaH .. taTA ca BagavAn
parASaraH .
jYAnAtmakasyAmalasattvarASe-
rapetadozasya sadA sPuwasya .
kiM vA jagatyasti samastapuMsA-
majYAtamasyAsti hfdi sTitasya” ..
kaTaM tarhyOpADikaBedena banDamuktyAdivyavasTA sopA-
DikAnAM tezAM vA sopADikESvarasya vA svarUpa-
syeti ityASaNkya dfzwAntapUrvvakaM vyavasTAM darSayati ..
“ekastu sUryyo bahuDA jalADArezu dfSyate .
ABAti paramAtmA ca sarvvopADizu saMsTitaH” ..
“brahya sarvvaSarIrezu vAhye cAByantare sTitam .
AkASamiva BUtezu budDAvAtmA ma cAnyaTA” ..
evaM sati yayA budDyA deho'hamiti manyate .
‘anAtmanyAtmatA BrAntyA sA syAtsaMsArabanDinI’ ..
sarvvErvikalpErhInastu SudDo budDo'jaro'maraH .
praSAnto vyomavadvyApI cEtanyAtmA sakftpraBuH ..
DUmABraDUliBirvyoma yaTA na malinIyate .
prAkftEraparAmfzwo vikArEH puruzastaTA ..
yaTEkasmin GawAkASe jalErDUmAdiBiryute .
nAnye malinatAM yAnti dUrasTAH kutracit kvacit ..
yaTA dvandvEranekEstu jIve ca malinIkfte .
etasminnApare jIvA malinAH santi kutracit” ..
paraM natu kevalaM prakfteH pfTagrUpacEtanyajYAna-
mAtreRa brahmajYAnaM samBavitumarhati . yadi cEke
paRqitAH pfTagjYAnenEva sidDiH syAditi manyante
kintu nEva Srutaya evaM paricakzate . yaTA, SvetASva-
taropanizadi “jYAjYO dvAvajAvISAnISAvajA
hyekA BoktfBogyArTayuktA anantaScAtmA viSva-
rUpo hyakarttA trayaM yadA vindate brahmametat” ..
ataeva brahmajijYAsoryoginaH Sratyapadizwabrahma-
tattvavijYAnenEva muktiH syAt anyaTA Sramaeva ..
yaTA, tatrEva “kzaraM praDAnamamftAkzaraM haraH
kzarAtmAnAvISate devaekaH . tasyABiDAnAt
yojanAt tattvaBAvAt BUyaScAnte viSvamAyA-
nivfttiH .. jYAtvA devaM sarvvapASApahAniH kzIREH
kleSErjanmamftyaprahARiH . tasyABiDyAnAttftIyaM deha-
Bede viSvESvayya kevala AptakAmaH” .. paraM yogA-
ByAsAdfte nEva kadAcit tattvajYAnAsyotpatti-
riti SrutismftyAdInAM jYAnapratipAdakaSAstrA-
RAmupadeSo dfSyate yadi ca pUrvvapUrvvaprakaraRe purARa-
praBftivihitayogAdimataM pradarSitaM tatrApi tat-
vraQIkaraRAya vEdikmatamidAnIM pradarSayAmaH . yaTA
yajurvvedoktaSvetASvatarIyayogaprakaraRam . o~ “yuYjA-
naH praTamam manastattvAya savitA DiyaH .. agniM
jyotirnicAyya pfTivyA aDyABarat .. 1 ..
[Page1-269-c+ 52]
yuktena manasA vayaM devasya savituH save suvargeyAya
SaktyE .. 2 ..
yaktAya manasA devAn suvaryyato DiyA divaM .
vfhajjyotiH karizyataH savitA prasuvAti tAn .. 3 ..
yuYjate mana uta yuYjate Diyo
viprA viprasya vfhato vipaScitaH ..
vihotrA daDe vayunA videka in .
maho devasya savituH parizwutiH .. 4 ..
yuje vAM brahma pUrvyaM namoBiH
viSlokA yanti paTyeva sUrAH” .. 5 ..
parantu AtmajYAdaviSadIkaraRAya dakzasaMhitEva
SreyasI jIvAnAmiti pradarSayituM BUyo'pyanusa-
rAmaH . yaTA,
“UrusTottAnacaraRaH savye nasyetaraM karam .
uttAnaM kiYcidunnAmya muKaM vizwaBya corasA ..
nimIlitAkzaH sattvasTo danterdantAnasaMspfSan .
tAlusTAcalajihvaSca saMvftAsyaH suniScalaH .
saMniruDyendriyagrAmaM nAtinIcocCritAsanaH .
dviguRaM triguRaM vApi prARAyAmamupakramet” ..
kintuevaM mA manyaDvaM yat gfhAnniHsftya araRyavA-
sAdO yogAByAsatattvajYAnAdeH sugamo Bavet
ityatra yaTAha dakzaH saptamADyAye .
“loko vaSIkfto yena yena cAtmA vaSIkftaH .
indriyArTo jito yena taM yogaM prabravImyahaM ..
prARAyAmAstaTA DyAnaM pratyAhArastu DAraRA .
tarkaScEva samADiSca zaqaNgo yoga ucyate ..
nAraRyasevanAdyogo nAnekagranTacintanAt .
vratEryajYEstapoBiSca na yogaH kasyacit Bavet ..
na ca paTyASanAt yogo na nAsAgranirIkzaRAt .
na ca SAstrAtiriktena SOcena sa Bavet kvacit ..
na mOnamantrakuhakEranekEH sukftEstaTA .
lokayAtrAviyuktasya yogo Bavati kasyacit ..
aBiyogAt taTAByAsAt tasminneva tu niScayAt .
punaH punaSca nirvvedAd yogaH siDyati nAnyaTA” ..
ataeva nirvvedAdfte kevalaM tapaHsvADyAyAdiBirna
yogasidDviH SAstrakfdBiranumodanIyA . kintu
AdaranErantaryyeRa AtmacintAdayaeva brahmalabDyE
sadupAyA iti boDyam yaTA tatrEva .
“AtmacintAvinodena SOcakrIqanakena ca .
sarvvaBUtasamatvena yogaH siDyati nAnyaTA ..
yaScAtmani rato nityamAtmakrIqastaTEva ca .
AtmanizWaSca satatamAtmanyeva svaBAvataH ..
rataScEva svayaM tuzwaH santuzwo nAnyamAnasaH .
Atmanyeva sutfpto'sO yogastasya prasiDyati ..
supto'pi yogayuktaH syAjjAgraccApi viSezataH .
IdfkcezwaH smftaH SrezWo garizWo brahmavAdinAm” ..
parantu vizayAsaktivarjjanaM vinA kvApi kasya-
cidapi AtmasidDirna prajAyate . yaTA tatrEva, --
“ya AtmavyatirekeRa dvitIyaM nEva paSyati .
brahmIBUya sa evaM hi dakzapakza udAhftaH ..
vizayAsaktacitto hi yatirmokzaM na zindati .
yatnena vizayAsaktiM tasmAd yogI vivarjjayet” ..
[Page1-270-a+ 52]
yadi ca kecit vizayendriyasaMyogEH sidDirBavet
iti vadanti tatra tezAM BrAntireva sA yaTA tatrEva,
“vizayendriyasayogaM kecit yogaM vadanti hi .
aDarmmo DarmmarUpeRa gfhItastErapaRqitEH” .. iti ..
yadi cAdvEtatattvajYAnameva sarvvato niSreyasakaraM
jIvAnABityaSezavaH pradarSitam kintu durbbalamaba-
lAdyaDikAriBedena yaTAkamaM kriyABaMktijYAna-
vogAdayaH sanniveSitA ityalamatipallavitena .. * ..)
<LEND>
