<L>26209<pc>3-615-c<k1>mantraH<k2>mantraH
mantraH¦, puM, (mantryate guptaM pariBAzyate iti .
matri guptaBAzaRe + GaY . yadvA, mantrayate guptaM
BAzate iti . matri guptaBAzaRe + ac .) veda-
BedaH . sa ca mantrasvarUpaBAgaH .. (yaTA,
fgvede . 67 . 4 . 74 .
“pranUnaM brahmaRapatirmantraM vadatyukTam ..”
yaTA ca manuH . 2 . 16 .
“nizekAdiSmaSAnAnto mantrEryasyodito viDiH .
tasya SAstre'DikAro'smin jYeyo nAnyasya
kasyacit ..”
tantrAdyuktamantraBAgaSca . yaTA, manO . 7 . 217 .
“suparIkzitamannAdyamadyAnmantrErvizApahEH ..”)
guptivAdaH . sa tu rahasi karttavyAvaDAraRaM mantra-
Reti KyAtam . ityamaraBaratO .. parAmarSaH .
mantraRA . (yaTA, mADe . 2 . 29 .
“mantro yoDa ivADIraH sarvvANgEH saMvftErapi .
ciraM na sahate sTAtuM pareByo BedaSaNkayA ..”)
vyaNgAdiByo mantraRAgrahaRasya nizeDo yaTA, --
“vyaNgANgahInA vaDirAH kuyonizu ratASca ye .
tezAM mantro na suKadaH proktaH kaviBireva ca ..
kAmukAnAM jaqAnAYca strIjitAnAM taTEva ca .
SvaSurasya gfhe nityaM jAsAtA karmmakArakaH .
[Page3-616-a+ 52]
tasyApi na BavenmantraH kAryyasidDO kadAcana ..”
iti jEminiBArate ASvameDikaparvvaRi 2 aH ..
anyat mantraRASabde drazwavyam .. * .. devAdInAM
sADanam . iti medinI . re, 74 ..
“tanmantrAdyazaqakzIRaM yat tftIyAdyagocaram .
rahasyAlocanaM mantro rahaSCannamupahvaram ..”
iti hemacandraH ..
mantravyAKyAkfdekanavatyfzayo yaTA, --
“ete mantrakftaH sarvve kftsnaSastu niboData .
BfguH kASyaH pracetASca daDIco hyAtmavAnapi ..
Orvvo'Ta jamadagniSca vidaH SAradvatastaTA .
ArzRizeRo hyaSvanaSca vItahavyaH saveDasaH ..
vERyaH pfTurddivodAso banDyaSvo gftsaSOnakaH .
ekonaviMSati rhyete Bfgavo mantrakfttamAH .. 19 ..
aNgirA veDasaScEva BaradbAjo naBAtmakaH .
taTA mfgaDaro garddaH sitiH sukftireva ca ..
guvavItaSca mAnDAtA ambarIzastaTEva ca .
yuvanASvaH purukutsaH sumadadyuH sadasyavAn ..
ajamIQo hyudAryyaSca takzakaH kavireva ca .
pfzadaSvo virUpaSca kaRvaScEvATa mudgalaH ..
utaTyaSca SaradvAMSca taTA vAjiSravA api .
ayasyo'Ta sucittiSca vAmadevastaTEva ca ..
Ozijo bfhaSaktiSca fzirdIrGatapA api .
kAkzIvAMSca trayastriMSat smftA hyANgirasA
varAH .. 33 ..
ete mantrakftaH sarvve kASyapAMstu niboData .
kASyapaH sahavatsAvo niDruvo vEdya eva ca .
asito devalaScEva zaqete brahmavAdinaH .. 6 ..
atrirvadbasvanaScEva SvAvASvo'Ta gavizWivaH .
varRAtako fziH sidDastaTA pUrvvAtiTiSca yaH ..
ityete atrayaH proktA mantrakftsu maharzayaH .. 4 ..
vaSizWaScEva SaktiSca tftIyaSca parASaraH .
tatastu indrapramatiH paYcamastu BavadbasuH ..
zazWastu mitrAvaruRiH saptamaH kuRqinastaTA .
ityete sapta vijYeyA vASizWA brahmavAdinaH .. 7 ..
viSvAmitraSca gADeyo devatrAtastaToddalaH .
taTA vidvAn maDucCando fziScAnyo'GamarzaRaH ..
azwako lohitaScEva BUtakIlaSca tAbuBO .
devaSravA devarAtaH purARaSca DanaYjayaH ..
SiSiraSca mahAtejAH sAlaNkAyana eva ca .
trayodaSEte vijYeyA brahmizWAH kOSikA varAH .. 13 ..
agastyo'Ta dfQadyumna indrabAhustaTEva ca .
brahmizWAgastayo hyete trayaH paramakIrttayaH .. 3 ..
manurvEvasvataScEva ilo rAjA purUravAH .
kzattriyARAM varA hyete vijYeyA manuvAdinaH .. 3 ..
BanandaScEva BatsaSca vatsalaScEva te trayaH .
ete mantrakfto jYeyA vESyAnAM pravarAH smftAH .. 3
ityekanavatiH proktA mantrA yESca bahizkftAH .
brAhmaRAH kzattriyA vESyA fziputtrAstaTA smftAH .
fzIRAYca sutA hyete fziputtrAH SrutarzayaH ..”
iti mAtsye 121 aDyAyaH ..
kfzRamantramAhAtmyaM yaTA, --
[Page3-616-b+ 52]
“tAvannibadDaH saMsArakArAgAre viDerjanaH .
na yAvat kfzRamantraYca prApnoti guruvaktrataH ..
kftakarmmaBogarUpanigaqocCedakAraRam .
mAyAjAlocCedakaramASApASanikfntanam ..
golokamArgasopAnaM nistArabIjakAraRam .
BaktyaNkurasvarUpaSca nityaM vfdDamanaSvaram ..
sAraYca sarvvatapasAM yogAnAYca taTEva ca .
sidDInAM vedapAWAnAM vratAdInAYca niScitam ..
dAnAnAM tIrTasnAnAnAM yajYAdInAM purandara ! .
japAnAmupavAsAnAmityAha kamalodBavaH ..
puMsAM lakzaM pitFRAYca SataM mAtAmahasya ca .
pUrvvaM paraYca tatsaMKyaM pitaraM mAtaraM gurum ..
sahodaraM kalatraYca banDuM SizyaYca kiNkaram .
samudDarecca SvaSuraM SvaSrUM kanyAYca tatsutam ..
AtmAnaYca satIrTyaYca gurupatnIM guroH sutam .
udDaredbalavAn Bakto mantragrahaRamAtrataH ..
mantragrahaRamAtreRa jIvanmukto BavennaraH .
tatsparSapUtastIrTOGaH sadyaH pUtA vasunDarA ..
anekajanmaparyyantaM dIkzAhIno BavennaraH .
tadAnyadevamantraYca laBate puRyaSezataH .. * ..
saptajanmopadevAnAM kftvA sevAM svakarmmataH .
laBate ca ravermantraM sAkziRaH sarvvakarmmaRAm ..
janmatrayaM BAskaraYca nisevya mAnavaH SuciH .
laBedgaReSamantraYca sarvvaviGnaharaM param ..
janmatrayaM taM nisevya nirvviGnaSca BavennaraH .
viGneSasya prasAdena divyajYAnaM laBennaraH ..
tadA jYAnapradIpena samAlocya mahAmatiH .
ajYAnAnDatamo hitvA mahAmAyAM BajennaraH ..
vizRumAyAYca prakftiM durgAM durgatinASinIm .
sidDidAM sidDirUpAYca paramAM sidDayoginIm ..
vARIrUpAYca padmAYca BadrAM kfzRapriyAtmikAm .
nAnArUpAM tAM nisevya janmanAM SatakaM naraH ..
tatprAsAdAdBavet jYAnI jYAnAnandaM tato Bajet .
kfzRajYAnADidevaYca mahAjYAnaM sanAtanam ..
SivaM SivasvarUpaYca SivadaM SivakAraRam .
paramAnandarUpaYca paramAnandadAyinam ..
suKadaM mokzadaYcEva dAtAraM sarvvasampadAm .
amaratvapradaYcEva dIrGAyuzwvapradaM param ..
indratvaYca manutvaYca dAtuM SaktaYca lIlayA .
rAjendratvapradaYcEva jYAnadaM hariBaktidam ..
janmatrayaM samArADya cASutozaprasAdataH .
sarvvadasya vareREva nirmmalaM jYAnamAlaBet ..
nirmmalajYAnadIpena supradIpena tattvavit .
brahmAditfRaparyyantaM sarvvaM miTyEva paSyati ..
dayAniDeH prasAdena SaNkarasya mahAtmanaH .
varadasya vareREva hariBaktiM laBet Druvam ..
tadA tadBaktasaMsargAt kfzRamantraM laBet Druvam .
tadA nivfttimApnoti sArAtsArAM parAtparAm ..
yatra dehe laBenmantraM taddehAvaDi BArate .
tat pAYcaBOtikaM tyaktvA biBartti divyarUpakam ..
karoti dAsyaM goloke vEkuRWe vA hareH pade .
paramAnandasaMyukto mohAdizu vivarjjitaH ..
[Page3-616-c+ 52]
na vidyate punarjanma punarAgamanaM sura ! .
punaSca na pibet kzIraM DftvA mAtfstanaM param ..
vizRumantropAsakAnAM gaNgAditIrTasevinAm .
svaDarmmiRAYca BikzURAM punarjanma na vidyate ..”
iti brahmavEvartte prakftiKaRqe 33 aDyAyaH ..
SivamantrA yaTA, --
“praTamaM SfRu tanmantraM tato'nuDyAnagocaram .
tataH kramantu pUjAyAH kramAdvittaM nararzaBO ..
samastAnAM svarARAntu dIrGAH SezAH sabindukAH .
f x k SUnyAH sArdDacandrA upAnte nABi-
saMhitAH ..
eBiH paYcAkzarErmantraH paYcavaktrasya kIrttitaH .
kramAt sammadasandohamAdagOravasaMjYakAH ..
prAsAdastu Bavet SezaH paYcamantrAH prakIrttitAH .
ekEkena taTEvEkaM vaktvaM mantreRa pUjayet ..
ekaM samuditaM kftvA paYcaBirvA prapUjayet .
prAsAdenATavA paYcavaktraM devaM prapUjayet .
sammadAdizu mantrezu prAsAdastu praSasyate ..
SamBoH prasAdanenEva yasmAdvfttastu mantrakaH .
tena prAsAdasaMjYo'yaM kaTyate munipuNgavEH .
tasmAt sarvvezu mantrezu prAsAdaH prItidaH praBoH ..
AmodakArakaH SamBormmantraH sammada ucyate .
manaHprapUraRaScApi sandohaH parikIrttitaH ..
Akarzako BavenmAdo gurutvAdgOravAhvayaH .
etadvyastaM samastaYca mantraM SamBoH prakIrttitam ..
paYcAkzaraYca yanmantraM paYcavaktrasya kIrttitam .
yuvAM tenEva mantreRa ArADaya tamISvaram ..”
iti kAlikApurARe 50 aDyAye vetAla-
BEravO prati vaSizWavAkyam .. * ..
mantrasya triviDajapo yaTA, --
“vAcikaSca upAMSuSca mAnasaSca triDA smftaH .
trayARAM japayajYAnAM SreyAn syAduttarottaraH ..
yaduccanIcasvaritEH spazwaSabdavadakzarEH .
mantramuccArayedvyaktaM japayajYaH sa vAcikaH ..
SanEruccArayenmantramIzadozWO pracAlayan .
kiYcit SabdaM svayaM vidyAdupAMSuH sa japaH smftaH ..
DiyA yadakzaraSreRyA varRArdvarRaM padAt padam .
SabdArTacintanAByAsaH sa ukto mAnaso japaH ..
tena svarAdisuvyaktavarRoccAraRavAn vAcikaH .
svayaMSabdagrahaRamAtrayogyakiYcicCabdavAnupAMSuH .
jihvozWacAlanamantareRa varRAnusanDAtmako-
mAnasaH ..” * ..
vAcike'pyuccErjapanizeDamAha SaNKaH .
“noccErjapyaM buDaH kuryyAt sAvitryAstu viSezataH .”
yogiyAjYavalkyaH .
“na caMkraman na vihasan na pArSvamavalokayan .
nopASrito na jalpaMSca na prAvftaSirAstaTA ..
na padA pAdamAkramya na vE bahiH karO smftO .
nEvaMviDaM japaM kuryyAt na ca saMSrAvayejjapam ..
uttizWan vIkzyamARo'rkkamAsInaH prANmuKo
japet .
prAk kuSezvevamAsIno vasAno vAsasI SuBe ..”
[Page3-617-a+ 31]
vfdDamanuH .
“yadi syAt klinnavAsA vE vArimaDyagato japet .
anyaTA tu SucO BUmyAM kuSopari samAhitaH ..”
vyAsaH .
“japakAle na BAzeta vratahomAdikezu ca .
etezvevAvaSaktastu yadyAgacCet dvijottamaH .
aBivAdya tato vipraM yogakzemaYca kIrttayet ..”
yogiyAjYavalkyaH .
“yadi vAgyamalopaH syAt japAdizu kadAcana .
vyAharedvEzRavaM mantraM smaredvA vizRumavyayam ..”
gotamaH .
“kroDaM mohaM kzutaM nidrAM nizWIvanavijfmBitam .
darSanaM vanitAnAYca varjjayejjapakarmmaRi .
AcAmet samBave cEzAM smaredvizRuM surArccitam ..”
bODAyanaH .
“nABeraDaSca saMsparSaM karmmakAle vivarjjayet ..”
ityAhnikAcAratattvam .. * ..
mantraSabdasya vyutpattiryaTA, --
“mananAttrAyate yasmAttasmAnmantraH prakI-
rttitaH ..”
mantradIkzArahitAnAM dozo yaTA, matsyasUkte .
“adIkzitAnAM martyAnAM dozaM SfRu varAnane ! .
annaM vizWAsamaM tasya jalaM mUtrasamaM smftam .
tatkftaM tasya vA SrAdDaM sarvvaM yAti hyaDo-
gatim ..”
SUdrasya mantraviSezanizeDamAha tantre .
“praRavAdyaM na dAtavyaM mantraM SUdrAya sarvvaTA .
AtmamantraM gurormmantraM mantraM cAjapasaM jYakam ..
svAhApraRavasaMyuktaM SUdre mantraM dadaddvijaH .
SUdro nirayamApnoti brAhmaRo yAtyaDogatim ..”
Srutirapi .
[Page3-617-b+ 31]
“sAvitrIM praRavaM yajurlakzmIM strISUdrayornecCanti .
sAvitrIM praRavaM yajurlakzmIM strI SUdro yadi
jAnIyAt sa mfto'Do gacCati .”
viSezamAha vArAhIye .
“gopAlasya manurdeyo maheSasya tu pAdaje .
tatpatnyAScApi sUryyasya gaReSasya manustaTA ..
ezAM dIkzADikArI syAdanyaTA pApaBAg-
Bavet ..”
mantradIkzApraSaMsA yaTA, govindavfndAvane .
“adIkzitasya maraRe pretatvaM na ca muYcati ..”
navaratneSvare .
“sarvvAsAmapi dIkzARAM muktiH PalamaKaRqitam .
aviroDAdBavantyeva prAsaNgikyastu BaktayaH ..”
taTA .
“upapAtakalakzARi mahApAtakakowayaH .
kzaRAddahati deveSi ! dIkzA hi viDinA kftA ..”
atrApyanukUlamantraM dIkzeta .
“svatArarASikozWAnAmanukUlAn BajenmanUn ..”
vArAhIye .
“tArAcakraM rASicakraM nAmacakraM taTEva ca .
atra cet saguRo mantro nAnyaccakraM vicArayet ..”
iti prADAnyatayA boDyam ..
taTA ca .
“Danimantrantu gfhRIyAdanukUlantaTEva ca .”
ityAdidarSanAttattaccakravicArasya AvaSyakatvAt
praTamaM tannirUpyate . sidDasArasvate .
“tatra nfsiM hArkavarAhARAM prAsAdapraRavasya ca .
sapiRqAkzaramantrARAM sidDAdInnEva SoDayet ..
svapnalabDe striyA datte mAlAmantre ca tryakzare .
vEdikezu ca mantrezu sidDAdInnEva SoDayet ..”
mAlAmantrastu vArAhIye .
[Page3-617-c+ 52]
“viMSatyarRADikA mantrA mAlAmantrASca kIrttitAH .
napuMsakasya mantrasya sidDAdInnEva SoDayet ..
haMsasyAzwAkzarasyApi taTA paYcAkzarasya ca .
ekadvitryAdibIjasya sidDAdInnEva SoDayet ..
taTA . ekAkzarasya mantrasya mAlAmantrasya pArvvati ! .
vEdikasya ca mantrasya sidDAdInnEva SoDayet ..”
taTA cAmuRqAtantre .
“kAlI tArA mahAvidyA zoqaSI BuvaneSvarI .
BEravI CinnamastA ca vidyA DUmAvatI taTA ..
vagalA sidDavidyA ca mAtaNgI kamalAtmikA .
etA daSa mahAvidyAH sidDavidyAH prakIrttitAH ..
nAtra sidDAdyapekzAsti na nakzatravicAraRA .
kAlAdiSoDanaM nAsti na cAmitrAdidUzaRam ..
sidDavidyAtayA nAtra yugasevApariSramaH .
nAsti kiYcinmahAdevi ! duHKasADyaM kaTaYcana ..”
pfTivyAM pUrRaPalapradA mahAvidyA . yaTA,
mAlinIvijaye .
“aTa vakzyAmyahaM yA yA mahAvidyA mahItale .
dozajAlErasaMspfzwAstAH sarvvA hi PalEH saha ..
kAlI nIlA mahAdurgA tvaritA cCinnamastakA .
vAgvAdinI cAnnapUrRA taTA pratyaNgirA punaH ..
kAmAKyA vAsalI bAlA mAtaNgISElavAsinI .
ityAdyAH sakalA vidyAH kalO pUrRaPalapradAH ..
sidDamantratayA nAtra yugasevApariSramaH .
taTA cEtA mahAvidyAH kalidozAnna vADitAH ..”
ityAdivacanAdezu vicAro nAsti . vastutastu
idaM praSaMsAparam . sarvvatra vicArasyAvaSyaka-
tvam . duradfzwavaSAt kadAcidvErimantrasya svapnAdO
prAptyA tattaddozasya dfzwatvAt . iti tu sAmpra-
dAyikAH .. * .. mantrodDArArTazawcakrapramARAni
cakraSabde drazwavyAni . tezAM leKanaprakArA yaTA,
<H>kulAkulacakram .
<C1>vAyuH <C2>agniH <C3>BUmiH <C4>jalam <C5>AkASaH
<C1>a A <C2>i I <C3>u U <C4>f F <C5>x X
<C1>e <C2>E <C3>o <C4>O <C5>aM
<C1>ka <C2>Ka <C3>ga <C4>Ga <C5>Na
<C1>ca <C2>Ca <C3>ja <C4>Ja <C5>Ya
<C1>wa <C2>Wa <C3>qa <C4>Qa <C5>Ra
<C1>ta <C2>Ta <C3>da <C4>Da <C5>na
<C1>pa <C2>Pa <C3>ba <C4>Ba <C5>ma
<C1>ya <C2>ra <C3>la <C4>va <C5>Sa
<C1>za <C2>kza <C3>La <C4>sa <C5>ha
<C1>vAyuH <C2>agniH <C3>BUmiH <C4>jalam <C5>AkASaH
<H>akaTahacakram .
<C1>a ka <C2>u <C3>A <C4>U
<C1>Ta ha <C2>Na pa <C3>Ka da <C4>ca Pa
<C1>o <C2>x <C3>O <C4>X
<C1>qa va <C2>Ja ma <C3>Qa Sa <C4>Ya ya
<C1>I <C2>F <C3>i <C4>f
<C1>Ga na <C2>ja Ba <C3>ga Da <C4>Ca ba
<C1>aH <C2>E <C3>aM <C4>e
<C1>ta sa <C2>Wa la <C3>Ra za <C4>wa ra
[Page3-618+ 19]
<Picture>
<H>nakzatracakram .
<C1>a A <C2>i <C3>I u U <C4>f F x X <C5>e <C6>E <C7>o O <C8>ka <C9>Ka ga
<C1>1 <C2>2 <C3>3 <C4>4 <C5>5 <C6>6 <C7>7 <C8>8 <C9>9
<C1>devaH <C2>mAnuzaH <C3>rAkzasaH <C4>mAnuzaH <C5>devaH <C6>mAnuzaH <C7>devaH <C8>devaH <C9>rAkzasaH
<C1>Ga Na <C2>ca <C3>Ca ja <C4>Ja Ya <C5>wa Wa <C6>qa <C7>Qa Ra <C8>ta Ta da <C9>Da
<C1>10 <C2>11 <C3>12 <C4>13 <C5>14 <C6>15 <C7>16 <C8>17 <C9>18
<C1>rAkzasaH <C2>mAnuzaH <C3>mAnuzaH <C4>devaH <C5>rAkzasaH <C6>devaH <C7>rAkzasaH <C8>devaH <C9>rAkzasaH
<C1>na pa Pa <C2>ba <C3>Ba <C4>ma <C5>ya ra <C6>la <C7>va Sa <C8>za sa ha <C9>aM aH
<C1>19 <C2>20 <C3>21 <C4>22 <C5>23 <C6>24 <C7>25 <C8>26 <C9>la kza 27
<C1>rAkzasaH <C2>mAnuzaH <C3>mAnuzaH <C4>devaH <C5>rAkzasaH <C6>rAkzasaH <C7>mAnuzaH <C8>mAnuzaH <C9>devaH
<H>fRiDanicakram .
<C1>6 <C2>6 <C3>6 <C4>0 <C5>3 <C6>4 <C7>4 <C8>0 <C9>0 <C10>0 <C11>3
<C1>a <C2>i <C3>u <C4>f <C5>x <C6>e <C7>E <C8>o <C9>O <C10>aM <C11>aH
<C1>A <C2>I <C3>U <C4>F <C5>X
<C1>ka <C2>Ka <C3>ga <C4>Ga <C5>Na <C6>ca <C7>Ca <C8>ja <C9>Ja <C10>Ya <C11>wa
<C1>Wa <C2>qa <C3>Qa <C4>Ra <C5>ta <C6>Ta <C7>da <C8>Da <C9>na <C10>pa <C11>Pa
<C1>ba <C2>Ba <C3>ma <C4>ya <C5>ra <C6>la <C7>va <C8>Sa <C9>za <C10>sa <C11>ha
<C1>2 <C2>2 <C3>5 <C4>0 <C5>0 <C6>2 <C7>1 <C8>0 <C9>4 <C10>4 <C11>1
[Page3-619-a+ 52]
devatABede cakravicArasyAvaSyakatvamAha vArA-
hItantre yAmalAdO ca .
“tAraSudDirvEzRavAnAM kozWaSudDiH Sivasya ca .
rASiSudDistrEpure ca gopAle'kaqamaH smftaH ..
akaqamo vAmane ca gaReSe ca taTEva ca .
kozWacakraM varAhasya mahAlakzmyAH kulAkulam ..
nAmAdicakre sarvvezAM BUtacakre taTEva ca .
trEpuraM tAracakre tu SudDamantraM japedbuDaH ..”
taTA .
“vEzRavaM rASisaMSudDaM SEvaYcAkaqamaM smftam .
kAlikAyASca tArAyAstAracakraM SuBAvaham ..
caRqikAyAstArakozWe gopAle'kaqamaH smftaH .
haracakre sarvvamantraM DanADikye na cASrayet ..
fRADikye SuBaM vidyAt DanADikye ca no
viDim .
dozAn saMSoDya gfhRIyAnmaDyade SodBavasya ca ..
mantrastvfRI SuBaPalo'pyaSuBo DanI ca
tulyaM yadA samaPalaH kaTito munIndrEH ..”
anyatrApi .
“SUnye mftyumavApnoti Dane ca viPalaM Bavet .
fRe ca prAptimAtreRa sarvvasidDistu jAyate ..”
aTa mantrARAM daSa saMskArAH . gOtamIye .
“jananaM jIvanaM paScAt tAqanaM boDanantaTA .
aTABizeko vimalIkaraRApyAyane punaH ..
tarpaRaM dIpanaM guptirdaSEtA mantrasaMskriyAH .
svarRAdipAtre saMliKya mAtfkAyantramuttamam .
kASmIracandanenApi BasmanA vATa suvrata ! ..
kASmIraM SaktisaMskAre candanaM vEzRave manO .
SEve Basma samAKyAtaM mAtfkAyantraleKane ..
mantrARAM mAtfkAyantrAdudDAro jananaM smftam .
paMktikrameRa viDinA muniBistatra niScitam .. 1 ..
vyomendO rasanArRakarRikamacAM dvandvEH sPurat
keSaraM
vargollAsivasucCadaM vasumatIgehena saMvezwitam .
ASAsvaSrizu lAntalANgaliyujA kzORIpure-
RAvftaM
yantraM varRatanoH paraM nigaditaM sOBAgyasampat-
karam ..”
yantrasya dikzu vaM vidikzu WaM liKet . taTA ca
gOtamIye .
“kAdimAntAH paYcavargA dikzu pUrvvAdito
nyaset .
yAdivAntAH SAdihAntA lakzamISe pravinyaset ..
caturasraM caturdvAraM dikzu vaM WaM vidikzu ca ..”
iti mAtfkAyantram ..
“praRavAntaritAn kftvA mantravarRAn japet suDIH .
pratyekaM SatavArantu jIvanantadudAhftam .. 2 ..
mantravarRAn samAliKya tAqayeccandanAmBasA .
pratyekaM vAyubIjena pUrvvavattAqanaM matam .. 3 ..
viliKya mantravarRAMstu prasUnEH karavIrajEH .
tanmantravarRasaMKyAkErhanyAdrePeRa boDanam ..” 4 ..
“tattanmantroktaviDinA aBizekaH prakIrttitaH .”
[Page3-619-b+ 52]
tantrAntare .
“mantrasya cAmukaM varRamaBiziYcAmi hfdgatam .”
iti vacanAt pratyekamaBiziYcet .
“aSvatTapallavEH siYcet mantrI mantrArRasaMKyayA .. 5 ..
saYcintya manasA mantraM suzumRAmUlamaDyataH .
jyotirmantreRa viDivat dahenmalatrayaM yatI ..
tAraM vyomAgnimanuyuk daRqI jyotirmanurmataH ..”
tAraM praRavaH vyoma hakAraH agnI rePaH manu-
rOkAraH daRqI anusvAraH .. 6 ..
“svarRena kuSatoyena puzpatoyena vA taTA .
tena mantreRa viDivadApyAyanaviDiH smftaH .. 7 ..
mantreRa vAriRA mantre tarpaRaM tarpaRaM matam .
maDunA Saktimantrezu vEzRave cendumajjalEH ..
SEve Gftena dugDena tarpaRaM samyagIritam ..”
aBizeke'pi taTA .. 8 ..
“tAramAyAramAyogo manorddIpanamucyate .. 9 ..
japyamAnasya mantrasya gopanaM tvaprakASanam .. 10 ..
saMskArA daSa saMproktAH sarvvatantrezu gopitAH .
yAn kftvA sampradAyena mantrI vAYCitamApnu-
yAt .”
malatrayamiti AnavyaM mAyikaM kArmmaRaYca .
prapaYcasAre .
“mAyikaM nAma yozotTaM pOruzaM kArmmaRaM malam .
AnavyaM taddvayaM proktaM nizidDaM tanmalatrayam ..”
na navaM anavaM tasya BAvaH AnavyaM vfdDatvamityarTaH .
tAramAyAramAyoga iti . tAramAyAramA-
bIjapuwitam mantramazwottaraSataM japet ityarTaH .
taTA ca viSvasAre .
“tAramAyAramAbIjapuwitena manuM japet .
SatamazwottaraYcEva dIpayet sADakottamaH ..” * ..
aTa durgAmantraH .
“aTa durgAmanuM vakzye dfzwAdfzwaPalapradam .
mAyAdriH karRabindvAQyo BUyo'sO sargavAn
Bavet ..
paYcAntakaH pratizWAvAn mAruto BOtikAsanaH .
tArAdihfdayAnto'yaM mantro vasvakzarAtmakaH ..”
adrirdakAraH . karRa ukAraH . paYcAntako
gakAraH . pratizWA AkAraH . mAruto yakAraH .
BOtika EkAraH . o~ hrIM duM durgAyE namaH .. * ..
aTa vizRumantraH .
“tAraM namaHpadaM brUyAt narO dIrGasamanvitO .
pavano RAyamantro'yaM prokto vasvakzaraH paraH ..”
o~ namo nArAyaRAya .. * .. aTa SivamantraH .
“sAntamOkArasaMyuktaM binduBUzitamastakam .
prAsAdAKyo manuH prokto BajatAM kAmado manuH ..”
hO~ .. * .. aTa gaReSamantraH .
“paYcAntakaM SaSiDaraM bIjaM gaRapatervviduH ..”
paYcAntako gakAraH . ga~ .. * .. aTa sUryyamantraH .
“tAro GfRirBfguH paScAdvAmakarRaviBUzitaH .
vahryAsano marutSezaH sanetro'dristyapaScimaH ..
azwAkzaro manuH prokto BAnoraBimataH paraH ..”
o~ GfRi sUryya Aditya .. * ..
[Page3-619-c+ 52]
paYcadevatAnAmeka eko mantro liKitaH .
etAsAmanyAsAYcAnyamantrA granTavistAraBayAnna
liKitAH .. kalAvAgamoktamantrajapaviDi-
ryaTA, --
“AgamoktaviDAnena kalO mantraM japet suDIH .
nahi devAH prasIdanti kalO cAnyaviDAnataH ..”
taTA .
“kfte SrutyuktamArgaH syAt tretAyAM smftisamBavaH .
dvApare tu purARoktaH kalAvAgamasamBavaH ..
mantrArRA devatAH proktA devatA gururUpiRI .
tezAM BidA na karttavyA yadIcCecCuBamAtmanaH ..”
pitrAdito mantragrahaRanizeDo yaTA, --
“piturmantraM na gfhRIyAt taTA mAtAmahasya ca .
sodarasya kanizWasya vEripakzASritasya ca ..
na patnIM dIkzayedBarttA na pitA dIkzayet sutAm .
na puttraYca taTA BrAtA BrAtaraM na ca dIkzayet ..
sidDamantro yadi patistadA patnIM sa dIkzayet .
Saktitvena varArohe ! na ca sA kanyakABavet ..”
taTA gaReSavimarziRyAm .
“yaterddIkzA piturddIkzA dIkzA ca vanavAsinaH .
viviktASramiRAM dIkzA na sA kalyARa-
dAyikA ..”
ityAdinizeDavacanAdeByo mantraM na gfhRIyAdi-
tyarTaH . iti tantrasAraH .. (jvarAdinASaka-
mantro yaTA, --
“vAnarAkftimAliKya KawikABiH punaH SfRu .
ganDapuzpAkzatErDUpErarccayedBizajAM varaH ..
mantraH .
o~ hrAM hrIM SrIM sugrIvAya mahAbalaparAkramAya
sUryyaputtrAya amitatejase EkAhika-dyAhika-
tryAhika-cAturTika-mahAjvara-BUtajvara-Baya-
jvara-Sokajvara-kroDajvara-velAjvara-praBfti-
jvarARAM daha daha hana hana paca paca avatara
avatara kilikili vAnararAjajvarARAM banDa
banDa hrAM hrIM hUM Paw svAhA .” iti hArIte
cikitsitasTAne dvitIye'DyAye ..)
<LEND>
