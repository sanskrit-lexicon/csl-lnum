<L>28626<pc>4-043-a<k1>yugaM<k2>yugaM
yugaM¦, klI, (yujyata iti . yuj + GaY . kutvam .
na guRaH . “yujerGaYantasya nipAtanAdaguRatvaM
viSizwavizaye ca nipAtanamidamizyate . kAla-
viSeze raTAdyupakaraRe ca yugaSabdasya prayogo-
'nyatra yoga eva Bavati .” iti kASikA . 6 .
1 . 160 .) yugmam . (yaTA, SiSupAlavaDe .
9 . 72 .
“upanetumunnatimateva divaM
kucayoryugena tarasA kalitAm .
raBasotTitAmupagataH sahasA
pariraMBya kaScana baDUmaruDat ..”)
kftAdikAlacatuzwayam . (yaTA, gItAyAm . 4 . 8 .
“paritrARAya sADUnAM vinASAya ca duzkftAm .
DarmmasaMsTApanArTAya samBavAmi yuge yuge ..”)
vfdDinAmOzaDam . hastacatuzkam . iti medinI .
ge, 19 .. (yaTA, mArkaRqeye . 49 . 39 .
“dve vitastI taTA hasto brAhmyatIryAdivezwayan .
caturhastaM DanurdaRqo nAqikA yugameva ca ..”)
devAnAM dvAdaSasahasravatsareRa caturyugaM Bavati .
manuzyamAnena caturyugaparimARaM viMSatisahasrA-
DikatricatvAriMSallakzam . tatra satyayugasya mAnam
1728000 varzAH . tretAyugasya 1296000
[Page4-043-b+ 52]
varzAH . dvAparayugasya 864000 varzAH . kali-
yugasya 432000 varzAH . iti SrIBAgavatamatam ..
tezAM BAratavarzavarttitvaM vivaraRaYca yaTA, --
“catvAri BArate varze yugAni fzayo'bruvan .
kftaM tretA dvAparaYca kaliSceti caturyugam ..
pUrvvaM kftayugaM nAma tatastretA viDIyate .
dvAparaYca kaliScEva yugAni parikalpayan ..
catvAryyAhuH sahasrARi varzARAntu kftaM yugam .
tasya tAvat SatI sanDyA sanDyAM SaSca taTAviDaH ..
itarezu sasanDyezu sasanDyAMSezu ca trizu .
ekApAyena varttante sahasrARi SatAni ca ..
tretAM trIRi sahasrARi yugasaMKyAvido viduH .
tasyApi triSatI sanDyA sanDyAMSaH sanDyayA samaH ..
dbe sahasre dbApare tu sanDyAMSO tu catuHSate .
sahasramekaM varzARAM divyaM kalO prakIrttitam ..
dbe Sate ca taTAnye vE saMKyAtaYca manIziBiH .
ezA dbAdaSasAhasrI yugasaMKyA tu saMjYitA ..
kftaM tretA dvAparaYca kaliSceti caturyugam .
tatra saMvatsarAH sfzwA mAnuzAstAnniboData ..
catvAriMSattaTA trIRi kftaM yugamaTocyate .
viMSatiSca sahasrARi kAlo hyeza caturyugaH ..
pfTaktveneha vakzyAmi yugAni tu niboData .
niyutAni daSa dve ca paYca cEvAtra saMKyayA ..
azwAviMSasahasrARi kftaM yugamaTocyate .
ayutantu taTA pUrRaM dve cAnye niyute punaH ..
zawtriMSacca sahasrARi saMKyAtAni tu saMKyayA .
tretAyugasya saMKyEzA mAnuzeRa tu kIrttitA ..
azwO SatasahasrARi varzARAM mAnuzARi tu .
catuHzazwisahasrARi varzARAM dvAparaM yugam ..
catvAri niyutAni syurvarzARAntu caturyugam .
dvAtriMSacca taTAnyAni sahasrARi tu saMKyayA ..
etat kaliyugaM proktaM mAnuzeRa pramARataH .
ezA caturyugAvasTA mAnuzeRa prakIrttitA ..
caturyugasya saMKyAtA sanDyA sanDyAMSakena ca . .
ezA caturyugAKyA tu sADikA tvekasaptatiH .
kftatretAdiyuktA sA manorantaramucyate ..”
iti mAtsye 118 aDyAyaH .. * ..
yugaDarmmo yaTA, --
“DyAnaM paraM kftayuge tretAyAM jYAnamaDvaraH .
dbApare yajYamevAhurdAnamekaM kalO yuge ..
brahmA kftayuge devastretAyAM BagavAn raviH .
dvApare dEvataM vizRuH kalO rudro maheSvaraH ..
brahmA vizRustaTA sUryyaH sarvva eva kalizvapi .
pUjyate BagavAn rudraScaturzvapi pinAkaDfk ..
Adye kftayuge DarmmaScatuzpAdaH sanAtanaH .
tretAyuge tripAdaH syAddvipAdo dbApare sTitaH .
tripAdahInastizye tu sattAmAtreRa tizWati ..”
iti kUrmmapurARe yugaDarmmakIrttanaM nAma 28
aDyAyaH .. * .. yugAvatArA yaTA, --
“kfte yuge paraM jYAnaM kapilAdisvarUpaBft .
dadAti sarvvaBUtAtmA sarvvaBUtahite ratraH ..
cakravarttisvarUpeRa tretAyAmapi sa praBuH .
[Page4-043-c+ 52]
duzwAnAM nigrahaM kurvvan paripAti jagattrayam ..
vedamekaM caturBedaM kftvA SAKASatErviBuH .
karoti bahulaM BUyo vedavyAsasvarUpaDfk ..
vedAMstu dbApare vyasya kalerante punarhariH .
kalkisvarUpI durvfttAn mArge sTApayati praBuH ..
evameza jagat sarvvaM paripAti karoti ca .
hanti cAnyezvanantAtmA nAstyasmAdbyatireki
yat ..”
iti vizRupurARe 3 aMSe 2 aDyAyaH .. * ..
yugaDarmmAntaraM yaTA, --
jEminiruvAca .
“kalO yuge mahABAga ! samAyAte sudAruRe .
Bavizyanti janAH sarvve kIdfSAstadbadasva me ..
vyAsa uvAca .
AdyaM satyayugaM prAhustatastretAhvayaM yugam .
tataSca dbAparaM vipra ! kalimantyaM vidurbuDAH ..
kfte DarmmaScatuzpAdaH sarvvaDarmmaratA janAH .
varRASramAcAraratAstapovrataparAyaRAH ..
nArAyaRArccanaparAH SokavyADivivarjitAH .
satyoktiBAziRaH sarvve sadayA dIrGajIvinaH ..
DanaDAnyAdisampannA hiMsAdamBavivarjjitAH .
paropakAriRaScEva sarvvaSAstravidastaTA ..
evaMviDAH satyayuge sarvve lokA dvijottama ! .
rAjaDarmmagrAhiRaSca BUpAlA janapAlinaH ..
aho satyayugasyAsti kaH saMKyAtuM guRAn kzamaH ..
aDarmmAcaraRaM tatra janAH kecinna kurvvate .. * ..
tretAyuge samAyAte DarmmaH pAdonatAM gataH .
alpakleSAnvitA lokAHkecit keciddayASayAH .
vizRuDyAnaratA lokA yajYadAnaparAyaRAH .
varRASramAcAraratAH suKinaH susTacetasaH ..
kzattrA BUmispfSaH SUdrAH sarvve brAhmaRasevinaH .
brAhmaRASca mahAtmAno vedavedANgapAragAH ..
pratigrahanivfttASca satyasanDA jitendriyAH .
tapovrataratA nityaM dAtAro vizRusevinaH ..
kAlavarzI taqitvAMSca striyaH sarvvAH pativratAH .
vasunDarA ca SasyAQyA puttrASca pitfsevinaH .. * ..
tretAyugasyAvasAne dvApare yuga Agate .
dvipAdo BUtavAn DarmmaH suKaduHKAnvitA narAH ..
kecit kecit pAparatAH kecidDarmmaratAstaTA .
kecit kecit guRErhInAH kecit kecinmahA-
guRAH ..
atyantaduHKinaH kecit kecit cAtiDanAstaTA .
pratigrahe brAhmaRASca kadAcit kurvvate spfhAm .
BUBujA DanaloBena kadAciddaRqyate prajAH .
vizRupUjAparA viprAH SUdrASca dbijasevinaH ..
tadA vizRurvyAsarUpI vedaBAgaM cakAra ha .. * ..
kalO yuge ca viprendra ! sarvvapApEkamandire .
ekapAdo'BavadDarmmaH sarvve pAparatA janAH ..
brAhmaRAH kzattriyA vESyAH SUdrAH pApaparAyaRAH .
nijAcAravihInASca Bavizyanti kalO yuge ..
viprA vedavihInASca pratigrahaparAyaRAH .
atyantakAminaH krUrA Bavizyanti kalO yuge ..
[Page4-044-a+ 52]
parAnnalolupA nityaM tapovrataparANmuKAH .
pAzaRqasaNgalubDASca Bavizyanti kalO yuge ..
vittArTaM brAhmaRAH kecinmahAkapawaDarmmiRaH .
balkADarA Bavizyanti jawilAH SmaSruDAriRaH .
kalO yuge Bavizyanti brAhmaRAH SUdraDarmmiRaH ..
SUdrASca dIkzAguravo nityaM brAhmaRaDarmmiRaH .
kalO yAsyanti nirvfttA uttamA api nIcatAm ..
nIcASca DanasampannA yAsyantyuccapadaM prati .
pradAsyantyupakAriByo dAnAni sakalA janAH ..
yatnAdapi ca nezyanti vfzalA vipravarttanam .
mitrasnehAdvadizyanti kusAkzyaYca kalO janAH ..
aDarmmabudDidAtAro DarmmabudDivilopinaH .
parokzanindakAH krUrAH saMmuKapriyavAdinaH ..
paraSrIhiMsakAScEva miTyAvacanaBAziRaH .
Bavizyanti kalO viprAH paravittABilAziRaH ..
gfhamAyAntamatiTiM samArADya viDAnataH .
DanaloBAdDanizyanti narA narakaBAginaH .
fRopajIvinaScEva Bavizyanti kalO yuge ..
strIjitAH puruzAH sarvve striyo'pyatyantacaYcalAH .
durnItirvvADate tAsAM svAminaYca na saMSayaH ..
jEminiruvAca .
manaHSudDivihInatvAt sarvvezAM prARinAM mune ! .
ataH sarvvaM tvayA proktaM mano vismayadaM mama ..
kalO sarvve Bavizyanti manaHSudDivivarjitAH .
tezAM yaTA Bavet karmma saPalaM brUhi tadguro ! ..
vyAsa uvAca .
anarpitantu yat karmma tadBavennizPalaM Kalu .
ekena manasA vipra ! sudfQaM kaTyate mayA ..
vizRuBaktimatAM puMsAM na kiYcidviPalaM Bavet .
iti te kaTitaM sarvvaM vyaktaM brAhmaRasattama ! .
yat SrutvA BaktiBAvena naro mokzamavApnuyAt ..”
iti pAdme kriyAyogasAre 25 aDyAyaH .. * ..
api ca .
“kfte DarmmaScatuzpAcca satyaM dAnaM tapo dayA .
DarmmapAtA hariH SvetaH santuzwA jYAnino narAH .
caturvvarzasahasrARi narA jIvanti vE tadA ..
kftAnte kzattriyErviprA viwSUdrASca jitA dbijEH .
SUrasya praRatiH puttro vizRuH kzattraM jaGAna ha .. * ..
tretAyuge tripAdDarmmaH satyadAnadayAtmakaH .
narA yajYaparAstasmiMstaTA kzattrodBavaM jagat ..
rakto harirnarEH pUjyo narA daSaSatAyuzaH .
tatra vizRurBImaraTaH kzattriyo rAkzasAnahan .. * ..
dvipAcca dbApare DarmmaH pItatAYcAcyute gate .
catuHSatAyuzo lokA dbijakzattrottarAH prajAH ..
tadA dfzwvAlpabudDIMSca vizRurvyAsasvarUpaDfk .
tadekantu yajurvvedaM caturDA viBajat punaH ..
SizyAnaDyApayAmAsa nAmatastAnniboDa me .
fgvedamaTa pOlastyaM sAmavedaYca jEminim ..
aTarvvARaM sumantuntu yajurvvedaM mahAmunim .
vESampAyanasaMjYantu purARaM sUtameva ca ..
azwAdaSa purARAni yezu vE harireva hi .
sargaSca pratisargaSca vaMSo manvantarARi ca ..
[Page4-044-b+ 52]
vaMSAnucaritaYcEva purARaM paYcalakzaRam ..
brAhmaM pAdmaM vEzRavaYca SEvaM BAgavatantaTA .
BavizyaM nAradIyaYca purARaYceti vistaram ..
mArkaRqeyaM taTAgneyaM brahmavEvarttameva ca .
kOrmmaM mAtsyaM gAruqaYca vAyavIyamanantaram ..
azwAdaSaM samuditaM brahmARqamiti saMjYitam .
anyAnyupapurARAni muniBiH kaTitAni tu ..
AdyaM sanatkumAroktaM nArasiMhamaTAparam .
tftIyaM skAndamuddizwaM kumAreRa tu BAzitam ..
caturTaM SivaDarmmAKyaM sAkzAnnandISaBAzitam .
durvvAsasoktamAScaryyaM nAradoktamataH param ..
kApilaM vAmanaYcEva taTEvoSanaseritam .
brahmARqaM vAruRaYcATa kAlikAhvayameva ca ..
mAheSvaraM taTA SAmbaM sOrasarvvArTasaYcayam .
parASaroktamaparaM mArIcaM BArgavAhvayam ..
purARaM DarmmaSAstraYca vedA aNgAni yanmune ! .
nyAyaH SOnaka ! mImAMsA AyurvvedArTaSAstrakam .
gAnDarvvaSca Danurvvedo vidyA hyazwAdaSa smftAH .
dbAparAnte sa ca harirBuvo BAramapAharat .. * ..
ekapAdasTite Darmme kfzRatAYcAcyute gate .
janAstadA durAcArA Bavizyanti ca nirddayAH ..
sattvaM rajastama iti dfSyante puruze guRAH .
kAlasaYcoditAste'pi parivarttanta Atmani ..
praBUtaYca yadA sattvaM manobudDIndriyARi ca .
tadA kftayugaM vidyAddAne tapasi yadratiH ..
yadA karmmasu kAryyezu SaktiryaSasi dehinAm .
tadA tretA rajIvfttiriti jAnIhi SOnaka ! ..
yadA loBastvasantozo mAno damBo'Ta matsaraH .
karmmaRAYcApi kAmyAnAM dvAparantadrajastamaH ..
yadA sadAnftaM tandrInidrAhiMsAdisADanam .
SokamohaBayaM dEnyaM sa kalistu tadA smftaH ..
yasmin janAH kAminopi SaSvatkawukaBAziRaH .
dasyukfzwA janapadA vedAH pAzaRqadUzitAH ..
rAjAnaSca prajABakzAH SiSnodaraparA dvijAH .
avratA vawavo'SOcA BikzavaSca kuwumbinaH ..
tapasvino grAmavAsA nyAsino nityalolupAH .
hrasvakAyA mahAhArAScOryyamAyorusAhasAH ..
tyakzyanti BftyASca patiM BftyaM BarttAra eva ca .
SUdrAH pratigrahIzyanti tapoveSopajIvinaH ..
udbignAScAnalaNkArAH piSAcasadfSAH prajAH .
asnAtaBojanenAgnidevatAtiTipUjanam .
karizyanti kalO prApte na ca piRqodakakriyAm ..
strIparASca janAH sarvve SUdraprAyASca SOnaka ! .
bahuprajAlpaBAmyASca Bavizyanti kalO striyaH ..
SiraHkaRqUyanaparA AjYAM metsyanti satpateH .
vizRuM na pUjayizyanti pAzaRqopahatA janAH ..
kalerdozaniDervipra asti hyeko mahAn guRaH .
kIrttanadeva kfzRasya muktabanDaH paraM vrajet ..
kfte yadDyAyato vizRuM tretAyAM yajataH Palam .
dvApare paricaryyAyAM kalO tadDarikIrttanAt ..
tasmAjjYeyo harirnityaM DyeyaH pUjyaSca SOnaka ..”
iti gAruqe yugaDarmmAH . 227 aDyAyaH ..
<LEND>
