<L>5289<pc>1-279-b<k1>UrustamBaH<k2>UrustamBaH
UrustamBaH¦, puM, (UrU staBnAti iti Uru + stanBa +
aR .) UrurogaviSezaH . yaTA . aTorustamBA
DikAraH . tatrorustamBasya viprakfzwasannikfzwanidAna-
samprAtpipUrvvakaM lakzaRamAha .
“SItozRadravasaMSuzkagurusnigDErnnizevitEH .
jIrRAjIrRe taTAyAsasaMkzoBasvapnajAgarEH ..
saSlezmamedaH pavanaH sAmamatyarTasraYcitam .
aBiBUyetaraM dozamUrU cet pratipadyate ..
sakTyasTinI prapUryyAntaHSlezmaRA stimitena saH .
tadA staBnAti tenorU stabDO SItAvacetanO ..
parakIyAviva gurU syAtAmatiSayavyaTO .
DyAnANgamarddastEmityatandrAcCarddyarucijvarEH ..
saMyutO pAdasadanakfcCrodDaraRasuptiBiH .
tamUrustamBamityAhurAQyavAtamaTApare” ..
jIrRAjIrRe kiYcijjIrRaM kiYcidajIrRaM tasmin
BojanamityarTaH . ataeva dfQabalena jIrRAjIrRe
samaSnata iti paWitam . tatra SItAdiBirnize-
vitErBuktEH . saMkzoBeRa saYcalanena . svapnena divA .
jAgaraRena rAtrO . aBiBUya dUzayitvA . itaraM
dozaM pittam . stimitena ArdreRa druteneti yAvat .
na tu Ganena . evaMviDena SlezmaRA . saH pavanaH .
tadA UrU staBnAti tena stamBena . acetanO SUnyO .
parakIyAviva akriyAvityarTaH . DyAnaM saMmUQatA .
pAdasambanDinIBiH sadanakfcCrodDaraRasuptiBiSca
saMyuktO . ayaMsuSrutena mahAvAtavyADizu paWitaH .. *
prAgrUpamAha .
“prAgrUpaM tasya nidrAtiDyAnaM stimitatA jvaraH .
romaharzo'ruciSCarddirjaNGorvvoH sadanaM taTA” .. * ..
tasyopaSayamAha .
“vAtaSaNkiBirajYAnAttatra syAt snehanAt punaH .
pAdayoH sadanaM suptiH kfcCrAdudDaraRaM taTA ..
jaNGoruglAniratyarTaM SaSvadAdAhavedanA .
padaYca vyaTate nyastaM SItasparSaM na vetti ca ..
saMsTAne pIqane gatyAM cAlane cApyanISvaraH .
anyaneyO hi saMBagnAvUrU pAdO ca manyate” ..
anyaneyO anyapuruzacAlyO Bavata ityarTaH . ajYA-
nAt aniScayAt stamBa-supti-kampAdi-darSanena .
vAtaSaNkiBiH vAtavyADiSaNkiBiH . tatra UrustamBe .
snehanAt snehAdinA snehanyA cikitsayA . pAda-
sadanAdaya UruBagnopamatvAt te vikArAH syuH .
jaNGoruglAniH jaNGorvvorgamanAdAvaSaktiH . AdA-
havedanA IzaddAhena saha vedanA .. * ..
UrustamBasyArizwaM lakzaRamAha .
“yadA dAhArttitodArtto vepanaH puruzo Bavet .
UrustamBastadA hanyAt sADayedanyaTA navam” ..
anyaTA dAhAdyuktopadravarahitaM tamapi navamutpanna-
[Page1-279-c+ 52]
mAtraM sADayet .. * .. * ..
aTorustamBasya cikitsA .
“snehAsfksrAvavamanaM vastikarmmavirecanam .
varjayedAQyavAte tu yatastEstasya kopanam ..
tasmAdatra sadA kAryyaM svedanaM GanarUkzaRam .
AmamedaHkaPADikyAnmArutaM nayatA samam ..
yat syAt kaPapraSamanaM na tu mArutakopanam .
tatsarvvaM sarvvadA kAryyamUrustamBasya Bezajam ..
sarvvo rUkzakramaH kAryyastatrAdO kaPanASanaH .
paScAdvAtavinASAya viDAtavyAKilA kri ..
BojyAH purARAH SyAmAkakodravoddAlaSAlayaH .
jANgalEraGftErmmAMsEH SAkEScAlavaRErhitEH” ..
uddAlo vanakodravaH .
“dadyAdvAstUkaSAkena hInena lavaRena tu .
jIrRaSAlyodanaM rUkzamUrustamBavate Bizak ..
rUkzaRAdvAtakopaScennidrAnASAdisamBavaH .
snehasvedakramastatra kAryyo vAtAmayApahaH ..
pratArayet pratisrotaH saritaM SItalodakAm .
saraSca vimalaM SItaM sTiratoyaM punaH punaH ..
mUlErvvA vAjiganDAyAH aTavArkasya kArayet .
gAQamutsAdanaM vEdya UrustamBe savedane ..
triPalAgranTikavyozacUrRaM lihyAt samAkzikam .
UrustamBavinASAya puraM mUtreRa vA pibet ..
nAgaraM pippalIYcApi gugguluM vA SilAjatu .
UrustamBI pibeRmUtrErddaSamUlIrasena vA” ..
ityUrustamBADikAraH . iti BAvaprakASaH ..
api ca .
“triPalA citrakaM citraM taTA kawukarohiRI .
UrustamBaharo hyeza uttamantu virecanam ..
harItakIM SfNgaveraM devadAru ca candanam .
kvATayecCAgadugDena apAmArgasya mUlakam ..
jaNGASUlamUrustamBaM saptarAtre tu nASayet” .. * ..
iti gAruqe 187 aDyAyaH ..
(“eka UrustamBa iti AmatridozasamutTAnaH” .
iti carake sUtre UnaviMSo'DyAyaH ..
asya sakAraRalakzaRasamprApticikitsitAni yaTA,
“SriyA paramayA brAhmyA parayA ca tapaHSriyA .
ahInaM candrasUryyAByAM sumerumiva pabbatam ..
DIrDftismftivijYAnajYAnakIrttikzamAlayam .
agniveSo guruM kAle saMSayaM paripfzwavAn ..
Bagavan ! paYca karmmAMRi samastAni pfTaktaTA .
nirddizwAnyAmayAnAntu sarvvezAmeva Bezajam ..
dozajo'styAmayaH kaScidyasyEtAni Bizagvara ! .
na syuH SaktA niSamane sADyasya kriyayA tataH ..
astyUrustamBa ityukte guruRA tasya kAraRam .
saliNgaM BezajaM BUyaH pfzwastenAbravIdguruH” .. * ..
nidAnaM samprAptilakzaRe ca yaTA ..
“snigDozRalaGuSItAni jIrRAjIrRe samaSnataH .
dravyaSuzkadaDikzIrAtyugrAnUpOdakAmizEH ..
pizwavyApannamadyAtidivAsvapnaprajAgarEH .
laNGanADyaSanAyAsaBayavegaviDAraREH ..
snehAccAmaYcitaNkozWe vAtAdIn medasA saha .
[Page1-280-a+ 52]
rudDvASu gOravAdUrU yAtyaDogEH SirAdiBiH ..
pUrayan sakTijaNGorudozo medobalotkawaH .
aviDeyaM parispandaM janayatyalpavikramam ..
mahAsarasi gamBIre pUrRe'mbu stimitaM yaTA .
tizWati sTiramakzoByaM tadvadUrugataH kaPaH ..
gOravAyAsasaNkocadAharuksuptikampanEH .
BedasPuraRatodESca yukto dehaM nihantyasUn ..
guruH SlezmA samedasko vAtapitte'BiBUya tu .
stamBayet sTEryyaSEtyAByAmUrustamBastato mataH” ..
pUrvvarUpARi yaTA ..
“prAgrUpaM DyAnanidrAtistEmityAnocakajvarAH .
romaharzaSca CarddiSca jaNGorvvoH sadanantaTA” ..
anyadatrEva prAguktam .. * ..
cikitsA-yaTA ..
“tasya na snehanaM kAryyaM na vastirna virecanam .
na cEva vamanaM yasmAttanniboData kAraRam ..
vfdDaye SlezmaRo nityaM snehanaM vastikarmma ca .
tatsTasyodDaraRe cEva na samarTaM viSoDanam ..
SlezmasTAnagataH SlezmA pittaYca vamanAtsuKam .
harttumAmASayasTO ca sraMsanAttAvuBAvapi ..
pakvASayasTAH sarvve'pi vastiBirmUlanirjayAt ..
SakyA na tvAmamedoByAM stabDA jaNGorusaMsTitAH ..
vAtasTAne hitaM SEtyAttayostamBAcca tadgatAH .
na SakyAH suKamudDarttuM jalaM nimnAdiva sTalAt ..
tasya saMSamanaM kuryyAt kzapaRaM SoDanantaTA .
ADikyAdAmakaPavoryuktyapekzaH sadA Bizak ..
sadA rUkzopacArAya yavaSyAmAkakodravAn .
SAkEralavaRErdadyAjjalatElopasADitEH ..
sunizaRRakanimbArkavetrArambaDapallavEH .
vAyasIvAstukEranyEstiktESca kulakAdiBiH ..
kzArArizwaprayogESca harItakyAstaTEva ca .
maDUdakasya pippalyA UrustamBavinASanAH ..
samaNgA SAlmalI vilvaM maDunA saha nApibet .
taTA grIvezwakodIcyadevadArunatAnyapi ..
candanaM DAtakIkuzWaM tAlISaM naladantaTA .
mustaM harItakI loDraM padmakaM tiktarAhiRI ..
devadAru haridre dve vacA kawukarohiRI .
pippalI pippalImUlaM saralaM devadAru ca ..
cavyaM citrakamUlAni devadAru harItakI .
BallAtakaM samflA ca pippalI paYca tAn pibet ..
sakzOdrAnardDaSlokoktAn kalkAnUrugrahApahAn” ..
“mUrvvAmativizAM kuzWaM citrakaM kawurohiRIm .
pUrvvavadvA pibettoye rAtrisTitamaTApi vA ..
svarRakzIrImativizAM mustaM tejovatIM vacAm .
surAhvaM citrakaM kuzWaM pAWAM kawukarohiRIm .
lehayenmaDunA cUrRaM makzOdraM vA jalaplutam” ..
“apatarpaRajaSca syAddozaH santarpayettu tam .
yuktyA jANgalarjarmAsEH purAREScEva SAliBiH ..
rUkzaRAdvAtakopaScennidrAnASArttipUrvvakaH .
snehasvedakramastatra kAryyo vAtAmayApahaH” ..
“kuzwaM SrIvaMzwakodIcyaM saralaM dArukeSaram .
ajaganDASvaganDA ca tElantEH sArzapaM pacet .
[Page1-280-b+ 52]
sakzOdraM mAtrayA taccApyUrustamBArdditaH pibet” ..
iti kuzWAdyaM tElam .. * ..
“palAByAM pippalImUlanAgarAdazwakawvaraH .
tElaprasTaH samo daDnA gfDrasyUrugrahApahaH” ..
iti azwakawvaraM tElam .. * ..
“ityaByantaramuddizwamUrustamBasya Bezajam .
SlezmaRaH kzapaRantvanyadvAhyaM SfRu cikitsitam ..
valmIkamfttikAmUlaM karaYjAt saPalatvacam .
izwakAnAM tataScUrREH kuryyAdutsAdanaM BfSam ..
mUlErvApyaSvaganDAyA mUlErarkasya vA Bizak .
picumarddasya vA mUlEraTavA devadAruRaH ..
kzOdrasarzapavalmIkamfttikAsaMyutErBizak .
gAQamutsAdanaM kuryyAdUrustamBe pralepanam” ..
“SyonAkaM KadiraM vilvaM vfhatyO saralAsanO .
agnimanTAQakISigruSvadaMzwrAsurasArjakAn ..
tarkArIM naktamAlaYca jalenotkvATya secayet .
pralepo mUtrapizwErvApyUrustamBanivAraRaH ..
kaPakzayArTaM vyAyAmezvenaM Sakyezu cotsfjet .
sTalAnyAkrAmayet kalyaM SarkarAH sikatAstaTA ..
pratArayet pratisroto nadIM SItajalAM SivAm .
saraSca vimalaM SItaM sTiratoyaM punaH punaH ..
taTA viSuzke'sya kaPe SAntimUrugraho vrajet .
SlezmaRaH kzapaRaM yatsyAnna ca mArutakopanam ..
tat sarvvaM sarvvadA kAryyamUrustamBasya Bezajam .
SarIraM balamagniYca kAryyEzA rakzatA kriyA” ..
iti carake cikitsAsTAne 27 aDyAyaH .. * ..
“nizkatrayaM SudDasUtaM nizkadvAdaSaganDakam .
guYjAvIjaYca zaRRizkaM nimvavIjaM jayA taTA ..
pratyekaM nizkamAtrantu nizkaM jEpAlavIjakam .
jayA jambIraDustUrakAkamAcIdravErdinam ..
BAvayitvA vawIM kftvA dadyAdguYjAcatuzwayam .
guYjABadraraso nAma hiNgusEnDavasaMyutaH ..
SamayatyUrdDvagaM duHKamUrustamBaM sudAruRam” ..
iti guYjABadro rasaH .. iti vEdyakarasendrasAra-
saMgrahe UrustamBADikAraH .. * ..)
<LEND>
