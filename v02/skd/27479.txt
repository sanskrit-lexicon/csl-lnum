<L>27479<pc>3-733-c<k1>muktiH<k2>muktiH
muktiH¦, strI, (muc + BAve ktin .) Atyantika-
duHKanivfttiH . iti nEyAyikAH .. nityasuKA-
vAptiH . iti vEdAntikAH . SarIrendriyAByAM
Atmano muktatvaM muktiH . iti BarataH . mokzaH .
tatparyyAyaH . kEvalyam 2 nirvvARam 3 SreyaH 4
niHSreyasam 5 amftam 6 mokzaH 7 apavargaH 8 .
ityamaraH . 1 . 5 . 6 .. apunarBavaH 9 sTiraH 10
akzaram 11 . iti jawADaraH .. sA paYcaviDA .
sArzwiH 1 sAlokyam 2 sArUpyam 3 sAyujyam 4
nirvvARam 5 . yaTA, --
sArzwisArUpyasAlokyasAmIpyEkatvamapyuta .
dIyamAnaM na gfhRanti vinA matsevanaM janAH ..”
iti SrIBAgavatam ..
“muktistu dviviDA sADvi ! SrutyuktA sarvvasammatA .
nirvvARapadadAtrI ca hariBaktipradA nfRAm ..
hariBaktisvarUpAYca muktiM vAYCanti vEzRavAH .
anye nirvvARarUpAYca suktimicCanti sADavaH ..”
iti brahmavEvartte prakftiKaRqe 22 aDyAyaH .. * ..
muktikarayogo yaTA, --
“vakzye sANgamahAyogaM BuktimuktikaraM param .
sarvvapApapraSamanaM BaktyAnupaWitaM SfRu ..
[Page3-734-a+ 52]
mameti mUlaM duHKasya na mameti ca nirvvfteH .
dattAtreyo hyalarkAya imamAha mahAmatiH ..
ahamityaNkurotpannO mameti skanDavAn mahAn .
gfhakzetropaSAKaSca puttradArAdipallavaH ..
DanaDAnyamahApatro'nekakAlErhi vardDitaH .
puRyApuRyasapuzpaSca suKaduHKamahAPalaH .
viDivat suKaSAntyarTaM jAto'jYAnamahAtaruH ..
saMsArADvapariSrAntA ye'tra cCAyAM samA-
SritAH .
BrAntijYAnasuKAsInAstezAmAtyantikaM kutaH ..
yEstu satsaNgapAzARaniSitena mahAtaruH .
Cinno vidyAkuWAreRa te gatA layamISvare ..
prApya brahmarasaM pItaM nIrajaskamakaRwakam .
prApnuvanti parAH prAjYA jYAnanirvfttimeva ca ..
mUrttendriyamayaM mUlaM natvaM rAjA nacApyaham .
na tanmAtrAdikaM vAcA nEvAntaHkaraRantaTA ..
kaM vA paSyasi rAjendra ! praDAnamidamAvayoH .
mftaH pare'hni kzetrajYaH saMjAto'yaM guRAtmakaH ..
mamako duHKamAptyarTaM jAto matsyo'mBasA yaTA .
ekatve'pi pfTagBAvastaTA kzetrAtmano nfpa ! ..
jYAnapUrvvABiyogo'tijYAnena saha yoginaH .
sA muktirbrahmaRA cEkyamanEkyaM puttra ! te guREH .
tadgfhaM yatra vasatistadBojyaM yena jIvati ..”
iti gAruqe 230 aDyAyaH .. * ..
api ca .
“harirAtmA na sandeho yadA tat samajAyata .
tadA muktaH sa saMsArI vizRorevAtmatAM vrajet .
nAnyaTA mucyate cAtmA Braman vE Gawiyantravat ..
pUrvvakarmmanibadDo'pi sarvvayonizu nityaSaH .
kUwasTaH paSutAM yAti AtmajYAnavivarjitaH ..
kurvvannahaM mametIdamevaM duHKAya kalpate .
mfdDetorhi yaTA kAryyaM lipyate vE nvanISvaraH ..
kzIrADAnAdiBiryadvadBARqaM tadvanmahAnase .
candrakAntamaRiryadvad gfhRIte sopacAn guRAn .
suKaM duHKaM taTA kzemaM saMsaran nUnamISvaraH ..
svapne yaH puruzo nityamawate karmmabanDanAt .
manyamAnaH suKaM duHKaM so'pyeva vipra ! mucyate ..
jaganmukte na sfzwiH syAdamukte vardDate sadA .
tasmAjjagatkzayaM vidyAt jYAnaM nADikameva ca ..
yatra tatra sTito jYAnI paramAkzaravit sadA .
vizayAntarasakto vA yAti dehe mfte harim ..
na tasya pratibanDo'sti yadyanIho'pi lIlayA .
kurute gfhyate nEva padmapatramivAmBasA ..
yaTA durddinasaMGAtaM meGavfndErvyavasTitam .
tadicCurnirmalAvasTo jYAnI vizayasaMjYitaH ..
sarvvAvasTo'pi mucyeta BAvayuktaH pare pade .
jIvanmuktaH sa muktaH syAnnidrAvirahitastu yaH ..
karttA harttA ca BoktA ca sarvvajYaH sarvvago
hariH .
ekaM svacCandalIlasya muktirityaBiDIyate ..
jIvamuktimajAnanto mUrcCitAkAravigrahAH .
vizamugDA ivABAnti sUQAScEtanyavarjitAH ..
[Page3-734-b+ 52]
nirguRaH sa tu vijYayaH suKaduHKamatItavAn .
jIvanASo Bavedyatra tat suKaM nizprayojanam ..
mftpiRqadaRqavanmokzastanmokzastu BavedvfTA .
tizWanti kAzWavadye ca saMvittiparivarjitAH ..
te ca mAyodare lInA jaqAnDavaDiropamAH .
AkASavadBavedAtmA videho nizpracetanaH ..
alaM hyanena mokzeRa cetanArahitena ca .
varameva ca saMsArI vizayAsaktacetanaH ..
suKasyAnantaraM duHKaM duHKasyAnantaraM suKam .
BuYjannAtmA uBO pASO saMsAre saMvyavasTitaH ..
IdfSaM hi paraM jYAnaM vedAdInAmaSezataH .
suKasya ca PalaM BuNkte svarge ceha dvijottama ! ..
yatra vAsaH pare sTAne suKaduHKavivarjitaH .
kevalaM jIvanASo'yaM proktajYAnamajAnatA ..
cetanArahito jYAnamAkASasTo'pyacetanaH .
mftpiRqadaRqalozwAdiSilApawwakakuqyavat ..
aTa SrAnto naro yadvat susuptaH suKamaSnute .
boDyamAnaH sacetApi suKAdbodDuM na manyate .. * ..
kezAM muktamidaM mokzaH suKamatyantakevalam .
tadahaM saMpravakzyAmi SfRuzva gadato mama ..
duHKAnAmAgamo nAsti yatra sOKyaM nirantaram .
vidyate tat paraM dfzwvA yo'pyAnandasuKI Bavet ..
brahyajYAnapravinnAYca svacCandAtmabalAnvitAH .
na tezAM punarAvfttiryAnti vizRulayaM buDAH ..
asti devo hariH SAntaH kAraRopAyavarjitaH .
taM jYAtvA tu BavenmuktirnirmmalA kAyayoginaH ..
brahmA vizRuSca rudraSca candrasUryyAdayaH surAH .
na viBaktiM SarIrasya yAnti muktirna vidyate ..
tasmAdArADanIyo'pi saMyamendriyagocaraH .
vizRurmAyApatiryo vE yadIcCenmuktimAtmanaH ..
nAnyatra vidyAtapaso nAnyatrendriyanigrahAt .
nAnyatra sarvvasaMtyAgAt mokzaM bindati mAnavaH ..
tasmAdDarmmamuKo BUtvA saMyamyAtmAnamAtmanA .
DarmmaM kuryyAdvihAyEno DarmmAtmA suKameDate ..
DarmmAdevApyate deho dArAH puttrA DanaM taTA .
DarmmAt svargaSca mokzaSca yadanyadapi durlaBam ..
fzayo devaganDarvvAH svaDarmmamanugAminaH .
svarge tizWanti viprarze ! tato yAsyanti sadgatim ..
DarmmamarTaYca kAmaYca mokzaYca fzisattam ! .
samApnoti pumAnnityaM nArAyaRaparAyaRaH ..”
iti vahnipurARam ..
(niruktiryaTA, sAMKyasUtram . 6 . 20 .
“muktirantarAyaDvasterna paraH .”
yaTAca, azwAvakrasaMhitAyAm . 1 . 2 .
“muktimicCasi re tAta ! vizayAn vizavattyaja .
kzamArjjavadayAtozasatyaM pIyUzavadBaja ..”)
<LEND>
