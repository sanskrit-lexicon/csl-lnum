<L>25663<pc>3-564-a<k1>maNgalaM<k2>maNgalaM
maNgalaM¦, klI, (maNgati hitArTaM sarpati maNgati
duradfzwamanenAsmAdveti . magi + “maNgateralac .”
uRA0 5 . 70 . ityalac .) aBipretArTa-
sidDiH . iti tiTyAditattvam .. tadvati, tri .
ityamaraH .. yaTA, rAmAyaRe . 2 . 23 . 30 .
“maNgalEraBiziYcasva tatra tvaM vyApfto Bava ..”
tatparyyAyaH . BAvukam 2 Bavyam 3 kalyARam 4
Bavikam 5 SuBam 6 . kzemam 7 praSastam 8
Badram 9 svaSreyasam 10 Sivam 11 arizwam 12
kuSalam 13 rizWam 14 madram 15 Sastam 16 .
iti SabdaratnAvalI .. (yaTA, BAgavate . 5 .
14 . 34 .
“maNgalAya ca lokAnAM kzemAya ca BavAya ca .”
“kalyARaM maNgalaM kzemaM SAtaM Sarmma SivaM SuBam .
iti vEdyakaratnamAlAyAm ..
[Page3-564-b+ 52]
SiKihayagajagoDA rAsaBo BfNgarAjo
muKarapikakapoto potakI SUkarI vA .
tadanu vihagarAjo maNgalASaMsinaH syu-
rvadati SakunavettA vAmato nirgame vaH ..”
iti hArIte dvitIyasTAne saptame'DyAye .)
sarvvArTarakzaRam . iti medinI . le, 120 .. * ..
maNgalalakzaRaM yaTA, --
“praSastAcaraRaM nityamapraSastavivarjjanam .
etadDi maNgalaM proktaM fziBistattvadarSiBiH ..”
ityekAdaSItattvam .. * ..
maNgalajanakadravyARi . yaTA, --
“pUrRakumBaM dvijaM veSyAM SuklaDAnyaYca darpaRam .
daDyAjyaM maDu lAjaYca puzpaM dUrvvAkzataM sitam ..
vfzaM gajendraM turagaM jvaladagniM suvarRakam .
parRaYca paripakvAni PalAni viviDAni ca ..
patiputtravatIM nArIM pradIpaM maRisuttamam .
muktAM prasUnamAlAYca sadyomAMsaYca candanam ..
dadarSEtAni vastUni maNgalAni puro mune ! .
SfgAlaM nakulaM cAsaM SavaM vAme SuBAvaham ..
rAjahaMsaM mayUraYca KaYjanaYca SukaM pikam .
pArAvataM SaNKacillaM cakravAkaYca maNgalam ..
kfzRasAraYca suraBIM camarIM SvetacAmaram .
DenuM vatsaprayuktAYca patAkAM dakziRe SuBAm ..
nAnAprakAravAdyaYca SuSrAva maNgalaDvanim .
hariSabdasya saNgItaM GaRwASaNKaDvanintaTA .
dfzwvA SrutvA sa jagAma harzeRa tAta ! mandiram ..”
iti brahmavEvartte gaRapatiKaRqe kArttikAgamanaM
nAma 16 aDyAyaH .. * .. api ca .
“dadarSa vartmanyevaYca maNgalArhaM SuBapradam .
vAYCAPalapradaM ramyaM puro maNgalasUcakam ..
vAme SavaM SivAM pUrRakumBaM nakulameva ca .
patiputtravatIM sADvIM divyABaraRaBUzitAm ..
SuklapuzpaYca mAlyaYca DAnyaYca KaYjanaM SuBam .
dakziRe jvaladagniYca vipraYca vfzaBaM gajam ..
vatsaprayuktAM DenuYca SvetASvaM rAjahaMsakam .
veSyAYca puzpamAlAYca patAkAM daDi pAyasam ..
maRiM suvarRaM rajataM muktAmARikyamIpsitam .
sadyomAMsaM candanaYca mADvIkaM Gftamuttamam ..
kfzRasAraM PalaM lAjAn snigDAnnaM darpaRantaTA .
vicitritaM viSAlaYca sudIptAM pratimAntaTA ..
kzaRaM dadarSa devaM taM paYcavaktvaM trilocanam .
SudDasPawikasaNkASaM nAgarAjErvirAjitam ..
SuklotpalaM padmavanaM SaNKacillaYca korakam .
mArjAraM parvvataM meGaM mayUraSukasArasam ..
SaNKakokilavAdyAnAM DvaniM SuSrAva maNgalam .
vicitraM kfzRasaNgItaM hariSabdaM jayaDvanim ..
evaMBUtaM SuBaM dfzwvA SrutvA prahfzwamAnasaH .
praviveSa hariM smftvA puRyaM vfndAvanaM vanam ..”
iti brahmavEvartte SrIkfzRajanmaKaRqe 70 aDyAyaH ..
anyacca .
“loke'smin maNgalAnyazwO brAhmaRo gOrhutA-
SanaH .
[Page3-564-c+ 52]
hiraRyaM sarpirAditya apo rAjA taTAzwamaH ..
etAni SatataM paSyennamasyedarccayettataH .
pradakziRantu kurvvIta taTA cAyurna hIyate ..
dUrvvA daDi sarpiraTodakumBaM
DenuM savatsAM vfzaBaM suvarRam .
mfdgomayaM svastikamakzatAni
lAjA maDu brAhmaRakanyakASca ..
SvetAni puzpARi taTA SamIYca
hutASanaM candanamarkavimbam .
aSvatTavfkzaYca samAlaBeta
tataSca kuryyAddvijajAtiDarmmam ..”
iti matsyasUktamahAtantre 43 pawalaH ..
varRaBede maNgalapraSnaBedo yaTA, --
“brAhmaRAn kuSalaM pfcCet kzattrabanDumanAmayam .
vESyaM kzemaM samAgamya SUdramArogyameva tu ..”
iti kOrmme upaviBAge 11 aDyAyaH ..
<LEND>
