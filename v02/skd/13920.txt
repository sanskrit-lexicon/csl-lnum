<L>13920<pc>2-551-a<k1>jvaraH<k2>jvaraH
jvaraH¦, puM, (jvarati jIrRo Bavatyanena . jvara +
karaRe GaY BAve GaY vA . saMjYApUrvvaka-
tvAt vfdDyaBAvaH .) jvaraRam . svanAmaKyAta-
rogaH . tatparyyAyaH . jUrttiH 2 . ityamaraH . 3 .
2 . 39 .. jvariH 3 AtaNkaH 4 rogapfzWaH 5
mahAgadaH 6 . iti rAjanirGaRwaH .. tApakaH 7
santApaH 8 . iti SabdaratnAvalI .. * ..
[Page2-551-b+ 52]
tasyotpattiryaTA, --
“kAlAgnirudraH kopena cikzepa jvaramulvaRam .
baBUvuryyAdavAH sarvve jvarAkrAntA hariM vinA ..
taM dfzwvA BagavAn kfzRaH sasarjja vEzRavaM jvaram .
taM cikzepa jvaraM hantuM mAheSaM raRamUrdDani ..” * ..
mAheSajvarAkAro yaTA, --
“janakaH sarvvarogARAM durvvAro dAruRo jvaraH .
SivaBaktaSca yogI ca sa eva vikftAkftiH ..
BImastripAdastriSirAH zaqBujo navalocanaH .
BasmapraharaRo rOdraH kAlAntakayamopamaH ..” * ..
tasya BedAH .
“vAyujaH pittajaScEva SlezmajaSca taTEva ca .
jvaraBedASca triviDAScaturTaSca tridozajaH ..”
iti brahmavEvarttapurARam .. * ..
jAtiBede jvaraBedo yaTA, harivaMSe .
SrIkfzRa uvAca .
“SfRuzva jvara ! sandeSaM yaTA loke carizyasi .
sarvvajAtizu vinyastastaTA sTAvarajaNgame ..
triDA viBajya cAtmAnaM matpriyaM yadi kANkzasi .
catuzpAdAn BajEkena dvitIyena ca sTAvarAn ..
tftIyo yaSca te BAgo mAnuzezUpapatsyate .
triDABUtaM vapuH kftvA pakzizu tvaM Bava jvara ..
caturTo yastftIyasya Bavizyati ca te Druvam .
ekAntataScaturBAgaH KorakaSca caturTakaH ..
mAnuzezvaTa KedAya vasa tvaM praviBajya vE .
jAtizvaTAvaSezAzu nivasa tvaM SfRuzva me ..”
asyArTaH . “mAnuzezu yastftIyo BAgaH tasya
caturBAgaM kftvA ekAMSena pakzizu vasa dbitIyena
ekAntA devAstezu tftIyAMSaH KorakaH catu-
rTAMSena mAnuzezu vasa ..”
“vfkzezu kIwarUpeRa taTA saNkocapatrakaH .
pARqupatraSca viKyAtaH PalezvAturyyameva ca ..”
AturyyaM niHsAratAH ..
“padminIzu himo BUtvA pfTivyAmapi cozaraH .
apAM tu nIlikAM vidyAt SiKodBedaSca varhiRAm ..
gErikaH parvvatezveva matprasAdAdBavizyasi .
gozvapasmArako BUtvA KorakaSca Bavizyasi ..
evaM viviDarUpeRa Bavizyasi mahItale .
darSanAt sparSanAccEva prARinAM vaDamezyasi ..
fte devamanuzyAMSca nAnyastAM vizahizyati ..”
tasya gAruqoktanidAnAdiryaTA, --
DanvantariruvAca .
“vakzye jvaranidAnaM hi sarvvajvaravibudDaye .
jvaro rogapatiH pApmA mftyurAjo'Sano'ntakaH ..
kroDo dakzADvaraDvaMsI rudrordDvanayanodBavaH .
tatsantApo mohamayaH santApAtmApacArajaH ..
viviDErnAmaBiH krUro nAnAyonizu varttate .
pAkalo gajezvaBitApo vAjizvalarkkaH kukkurezu .
indramado jalade'psu nIlikA jyotirozaDizu
BUmyAmUzaro nAma .. * ..
“hfllAsaSCarddanaM kAsaH stamBaH SEtyaM tvagAdizu .
aNgezu SItapiqakAmAtrodarddaH kaPodBave ..
[Page2-551-c+ 52]
kAle yaTAsvaM sarvvezAM pravfttirvvfdDireva vA .
nidAnoktAnupaSayo viparItopaSAyitA .. * ..
aruciScAvipAkaSca stamBamAlasyameva ca .
hfddAhaSca vipAkaSca tandrA Alasyameva ca ..
vastirvisargavilayA dozARAmapravarttanam .
lAlApraseko hfllAsaH kzunnASo rasadaM muKam ..
yacca suzwu gurutvaYca gAtrARAM bahumUtratA .
na vijIrRA na cAglAnirjjarasyAmasya lakzaRam ..
kzutkzAmatA laGutvaYca gAtrARAM jvaramArddavam .
dozapravfttirazwAho nirAmajvaralakzaRam .. * ..
yaTAsvaliNgaM saMsarge jvarasaMsargajo'pi vA .
Siro'rttimUrcCAvamidehadAha-
kaRWAsyaSozAruciparvvaBedAH .
unnidratA saMBramaromaharzA
jfmBAtivAktvaM pavanAt sapittAt .. * ..
tApahAnyarUciparvvaSiroruk-
pInasaSvasanakAsavibanDAH .
SItajAqyatimiraBramitandrAH
SlezmavAtajanitajvaraliNgam .. * ..
SItastamBasvedadAhavyavasTA-
tyazRAkAsaSlezmapittapravfttiH .
mohastandrAliptatiktAsyatA ca
jYeyaM rUpaM Slezmapittajvarasya .. * ..
sarvvajo lakzaREH sarvvErddAho'tra ca muhurmmuhuH .
tadvacCItaM mahAnidrA divA jAgaraRaM niSi ..
sadA vA nEva vA nidrA mahAsvedo'ti nEva vA .
gItanarttanahAsyAdiprakftehApravarttanam ..
sASruRI kaluze rakte Bagne lulitapakzmaRI .
akziRI piRqikApArSvamUrdDaparvvAsTirugBramaH ..
sasvanO sarujO karRO mahAsvedo'ti nEva vA .
paridagDA KarA jihvA gurusrastANgasanniBA ..
raktapittakaPe jihvA locane Siraso'titfw .
koWAnAM SyAvaraktAnAM maRqalAnAYca darSanam ..
hfdbyaTA malasaMsargaH pravfttirvAlpaSo'ti vA .
snigDAsyatA balaBraMSaH svarasAdaH pralApitA ..
dozapAkaScirAttandrA pratataM kaRWakUjanam .
sannipAtamaBinyAsaM taM brUyAcca hftOjasam ..
vAyunA kaParudDena pittamantaHsupIqitam .
vyavAyitvAcca sOKyAcca vahirmmArgaM prapadyate ..
tena hAridranetratvaM sannipAtodBave jvare .
doze vivfdDe nazwe'gnO sarvvasaMpUrRalakzaRaH ..
asADyaH so'nyaTAkfcCro BavedvEkalyado'pi vA .
anyaSca sannipAtotTo yatra pittaM pfTak sTitam ..
tvaci kozWe ca vA dAhaM vidaDAti puro'nu vA .
tadvadvAtakaPO SItaM dAhAdirdustarastayoH ..
SItAdO tatra pittena kaPe syanditaSozite .
SIte SAnte'zwake mUrcCA madastfzRA ca jAyate ..
dAhAdO punarante syustandrAsvedavamikramAH .. * ..
AganturaBiGAtABizaNgaSApABicArataH ..
caturdDA tu kftacCedadAhAdyEraBiGAtajaH .. * ..
SramAcca tasmin pavanaH prAyo raktaM pradUzayan ..
savyaTASoPavEvarRyaM sarujaM kurute jvaram .
[Page2-552-a+ 52]
grahAveSOzaDivizakroDaBISokakAmajaH ..
aBizaNgAdgraheRAsminna kasmAttrAsarodane .
ozaDIganDaje mUrcCA SirorugvamaTuH kzavaH .. * ..
vizAmmUrcCAtisArAsyaSyAvatA dAhatfqBramaH .
kroDAt kampaH Siroruk ca pralApo BayaSokaje ..
kAmAdBramo'rucirddAho hnInidrADIDftikzayaH ..
grahAdO sannipAtasya rUpAdO marutastayoH ..
kopaH kope'pi pittasya yO tu SApABicArajO .
sannipAtajvarO GorO tAvasahyatamO matO .. * ..
tatrABicArikErmmantrErhUyamAnasya tapyate .
pUrvvaYcetastato dehastato visPowatfqBramEH ..
sadAhamUrcCErgrastasya pratyahaM vardDate jvaraH .
iti jvaro'zwaDA dfzwaH samAsAdbiviDastu saH ..
SArIro mAnasaH sOmyastIkzRo'ntarvvahirASrayaH .
prAkfto vEkftaH sADyo'sADyaH sAmo nirAmakaH ..
pUrvvaM SarIre SArIre tApo manasi mAnase .
pavane yogavAhitvAcCItaM Slezmayute Bavet ..
dAhaH pittayute miSraM miSre'ntaHsaMSraye punaH .
jvaro'DikaM vikArAH syurantaHkzoBo malagrahaH ..
vahireva vahirvvege tApo'pi ca susADitaH .
varzASaradbasantezu vAtAdyEH prAkftaH kramAt ..
vEkfto'nyaH suduHsADyaH prAyaSca prAkfto'nilAt .
varzAsu mAruto duzwaH pittaSlezmAnvito jvaram ..
kuryyAt pittaYca Saradi tasya cAnubalaH kaPaH .
tatprakftyA visargAcca tatra nAnaSanAdBayam ..
kaPo vasanta tamapi vAtapittaM Bavedanu .
balavatsvalpadozezu jvaraH sADyo'nupadravaH ..
sarvvaTA vikftijYAne prAgasADya udAhftaH .
jvaropadravatIkzRatvamaglAnirbbahumUtratA ..
na pravfttirna vijIrRA na kzut sAmajvarAkftiH .
jvaravego'DikA tfzRA pralApaH SvasanaM BramaH ..
malapravfttirutkleSaH pacyamAnasya lakzaRam ..
jIrRatAmaviparyyAsAt saptarAtraYca laNGanAt .
jvaraH paYcaviDaH prokto malakAlabalAvalAt ..
prAyaSaH sannipAtena BUyasApyupadfSyate .
santataH satato'nyedyustftIyakacaturTakO .
DAtumUtraSakfdbAhisrotasA vyApino malAH ..
tApayantastanUM sarvvAM tulyadfzwyAdivardDitAH .
balino guravastadbadbiSezeRa rasAnvitAH ..
satataM nizpratidvandvA jvaraM kuryyuH suduHsaham .
malaM jvarozmA DAtUn vA sa SIGraM kzapayettataH ..
sarvvAkArarasAdInAM SudDyASudDyApivA kramAt .
vAtapittakaPEH saptadaSadbAdaSavAsarAn ..
prAyo'nuyAti maryyAdAM mokzAya ca vaDAya ca .
ityagniveSasya mataM hArItasya punaH smftiH ..
dviguRA saptamI yA ca navamyekAdaSI taTA .
ezA tridozamaryyAdA sokzAya ca vaDAya ca ..
SudDyaSudDyE jvaraH kAlaM dIrGamapyatra varttate .
kfSAnAM vyADiyuktAnAM miTyAhArAdisevinAm ..
alpo'pi dozo duzwyAderlabGAnyatamato balam .
sa pratyanIko vizamaM yasmAvfddDikzayAnvitaH ..
so'ripakzo jvaraM kuryyAdbizamakzayavfdDiBAk .
[Page2-552-b+ 52]
dozaH pravarttate tezAM sve kAle jvarayan balI ..
nivarttate punaScEva pratyanIkabalAbalaH .
kzIRadoze jvaraH sUkzmo rasAdizveva lIyate ..
lInatvAt kArzyavEvarRyajAqyAdInAdaDAti saH .
AsannabivftAsyatvAt srotasAM rasavAhinAm ..
ASu sarvvasya vapuzo vyAptiddozeRa jAyate .
santataH satatastena viparIto viparyyayAt ..
vizamo vizamAramBaH kzapAkAlena saNgavAn .
dozo raktASayaH prAyaH karoti santataM jvaram ..
ahorAtrasya sanDiH syAt sakfdanyedyurASritaH .
tasminmAMsavahA nAqI medonAqI tftIyake ..
grAhI pittAnilAmmUrdDnastrikasya kaPapittataH .
sa pfzWAsyAnilakaPAt sa cEkAhAntaraH smftaH ..
caturTako malErmmedo majjAsTyanyatarasTite .
majjAmUtrarEtyaparaH praBAvamanudarSayet ..
dbiviDaM kaPena jaNGAByAM sa pUrvvaM Siraso'nilAt .
asTimajjArUpagate cAturTakaviparyyayaH ..
triDA tryahaM jvarayati dinamekaYca muYcati .
balAbalena dozARAmanucezWAdijanmanAm ..
pakvAnAmaviparyyAsAt saptarAtrantu laNGayet .
jvaraH syAt manasastadvat karmmaRaSca tadA tadA ..
gamBIraDAtucAritvAt sannipAtena samBavAt .
tulyo brUyAcca dozARAM duScikitsyaScaturTakaH ..
sUkzmAt sUkzmatarAsyezu dUrAddUratarezu ca .
dozo raktAdimArgezu SanEralpaScireRa yat ..
yAti dehaYca nASezaM santApAdIn karotyataH .
kramo yatnena vicCinnaH santApo lakzyate jvaraH ..
vizamo vizamAramBaH kzapAkAlAnusAravAn .
yaTottaraM mandamatirmandaSaktiryaTAyaTam ..
kAlenApnoti sadfSAn sa rasAdIMstaTA taTA .
dozo jvarayati krudDaScirAcciratareRa ca .. * ..
BUmO sTitaM jalEH siktaM kAlameva pratIkzate .
aNkarAya yaTA bIjaM dozabIjaM BavettaTA ..
vegaM kftvA vizaM yadvadASaye nIyate balam .
kupyatyAptabalaM BUyaH kAle dozavizaM taTA ..
evaM jvarAH pravarttante vizamAH satatAdayaH . * .
utkleSo gOravaM dEnyaM BaNgo'NgAnAM vijfmBaRam ..
arocako vamiH SvAsaH sarvvasminrasage jvare .
raktanizWIvanaM tfzRA akzRostu piqakodgamaH ..
dAharAgaBramamadapralApo raktasaMSrite .
tfqglAnispazwavarccaskamantarddAho BramastamaH ..
dOrbbalyaM gAtravikzepo mAMsasTe medasi sTite .
svedo'titfzRA vamanaM dOrganDyaM cAsahizRutA ..
pralApo glAnirarucirasTige tvasTiBedanam .
dozapravfttirUrdDvADaHSvAsANgakzepakUjanam ..
antarddAho vahiHSEtyaM SvAso hikvA ca majjage .
tamaso darSanaM marmmacCedanaM stabDameQratA ..
SukrapravfttirmmftyuSca jAyate SukrasaMSraye .
uttarottaraduHsADyAH paYcAnye tu viparyaye ..
pralimpanniva gAtrARi SlezmaRA gOraveti ca .
mandajvaraH pralApastu saSItaH syAt pralepakaH ..
nityaM mandajvaro rUkzaH SItaH kfcCreRa gacCati .
[Page2-552-c+ 52]
stabDANgaH SlezmaBUyizWo BavedaNgabalASakaH .. * ..
haridrAmedavarRABastadballepaH pramehati .
sa vE hAridrako nAma jvaraBedo'ntakaH smftaH ..
kaPavAtO samO yatra hInapittasya dehinaH .
tIkzRo'Ta vA divA mando jAyate rAtrijo
jvaraH ..
divAkarApItabale vyAyAmAcca viSozite .
SarIre niyatasTAtA jvaraH syAt pOrvvarAtrikaH .
AmASaye yadA duzwe Slezmapitte hyaDaHsTite .
tadArdDaM SItalaM dehe tvardDaM cozRaM prajAyate .. * ..
kAye pittaM yadA duzwaM SlezmA cAnte vyavasTitaH .
uzRatvaM tena dehasya SItatvaM karapAdayoH .. * ..
rasaraktASrayaH sADyo mAMsamedo gataSca yaH .
asTimajjAgataH kfcCrastEstE sANgErhatapraBaH .. * ..
visaMjYo jvaravegArttaH sakroDa iva vIkzyate .
sadozaSabdaYca SakfddravaM muYcati vegavat .. * ..
deho laGurvyapagataklamamohatApaH
pAko muKe karaRasOzWavamavyaTatvam .
svedaH kzavaH prakftigAmi mano'nnalipsA
kaRqUSca mUrdDni vigatajvaralakzaRAni ..
ityAdi mahApurARe gAruqe jvaranidAnaM
samAptam . 152 aDyAyaH ..
aTa jvarasya cikitsA .
yanvantariruvAca .
“jvaro'zwaDA pfTak dbandvasaMNGAtAgantujaH smftaH .
mustaparpawakoSIracandanodIcyanAgarEH .
SftaSItaM jalaM dadyAt pipAsAjvaraSAntaye .. 1 ..
nAgaraM devakAzWaYca DanyAkaM vfhatIdbayam .
dadyAt pAcanakaM pUrvvaMjjaritAya jvarApaham .. 2 ..
AragvaDABayAmustatiktagranTikanirmmitaH .
kazAyaH pAcanaM sAme saSUle ca jvare hitaH .. 3 ..
maDUkasArasinDUtTavacozaRakaRAH samAH .
SlakzRaM pizwvAmBasA nasyaM kuryyAt saMjYApraboDanam .. 4
trivfdbiSAlAtriPalAkawukAragvaDEH kftaH .
sakzAro BedanaM kvATaH peyaH sarvvajvarApahaH .. 5 ..
mahOzaDyamftAmustacandanoSIraDAnyakEH .
kvATastftIyakaM hanti SarkkarAmaDuyojitaH .. 6 ..
apAmArgajawA kawyAM lohitEH saptatantuBiH .
badDvA vAre ravernUnaM jvaraM hanti tftIyakam .. 7 ..
gaNgAyA uttare kUle hyaputtrastApaso mftaH .
tasmE tilodakaM dadyAnmuYcatyEkAhiko jvaraH .. 8 ..
guqUcyAH kvATakalkAByAM triPalAyA vfzasya ca .
mfdvIkAyA balAyASca sidDAH snehAH jvara-
cCidaH .. 9 ..
DAtrI SivA kaRA vahnikvATaH sarvvajvarAntakaH 10
jvarAtisAraharaRamOzaDaM pravadAmyaTa .
pfSniparRIbalAvilvanAgarotpalaDAnyakEH ..
pAWendrayavaBUnimbamustaparpawakAH smftAH .
jayantyAmamatIsArajvaraM rasamahOzaDAH .. 11 ..
nAgarAtivizAmustaBUnimbAmftavatsakEH .
sarvvajvaraharaH kvATaH sArvvAtIsAranASanaH .. 12 ..
mustaparpawakodIcyaSfNgavevaSftaM payaH .
[Page2-553-a+ 52]
SAlaparRI pfSniparRI bfhatI kaRwakArikA ..
balASvadaMzwrAvilvAni pAWA nAgaraDAnyakam .
etadAhArasaMyoge hitaM sarvvAtisAriRAm .. 13
vilvacUtAsTiniryyUhaH KaRqaM maDvatisAraRut . 14 .
atIsAre hitastadbat kuwajatvakPalAvftaH .. 15 ..
vatsakAtivizAvilvabAlAkandakazAyakaH .
saviSva AmaSUlAQye hyatIsAre saSoRite ..” 16
iti gAruqe 174 aDyAyaH ..
api ca .
“hastabadDaM palASasya apAmArgasya vA hara ! .
mUlaM sarvvajvaraharaM BUtapretAdinudBavet .. 17 ..
pItaM vfScikamUlantu paryyuzitajalena vE .
sArdDaM vinASayeddAhajvaraYca parameSvara ! .. 18 ..
SiKAyAYcEva tadbadDaM BavedEkAhikAdinut . 19 .
etat sakAYjikaM pItaM raktakuzWajvarAdinut ..” 20
iti tatrEva 193 aDyAyaH ..
“vacA trikawukaYcEva karaYjaM devadAru ca .
maYjizWA triPalA SvetA SirIzo rajanIdbayam ..
priyaNgunimbatrikawugomUtreRAvaGarzitam .
nasyamAlepanaYcEva snAnamudbarttanaM taTA ..
apasmAravizonmAdaSozAlakzmIjvarApaham .
BUteByaSca BayaM hanti rAjadbAre ca SAsanam .. 21
aBayAmalakadrAkzAH pAWA cEva viBItakam .
SarkkarA ca samaYcEva jagDaM jvaraharaM Bavet ..” 22
iti ca gAruqe 199 aDyAyaH .. * ..
vEdyakamate SivajvarasyotpattiryaTA, --
“dakzApamAnasaMkrudDarudraniSvAsasamBavaH .
jvaro'zwaDA pfTagdbandvasaMGAtAgantujaH smftaH ..
tasya viprakfzwakAraRakaTanapUrvvikA samprAptiryaTA,
“miTyAhAravihArasya dozA hyAmASayASrayAH .
bahirnnirasya kozWAgniM jvaradAH syUrasAnugAH ..”
tasya sAmAnyalakzaRaM yaTA, --
“svedAvaroDaH santApaH sarvvANgagrahaRantaTA .
yugapadyatra roge tu sa jvaro vyapadiSyate ..” * ..
tasya pUrvvarUpaM yaTA, --
“Sramo'ratirvvivarRatvaM vErasyaM nayanaplavaH .
icCAdvezO muhuScApi SItavAtAtapAdizu ..
jfmBANgamarddo gurutA romaharzo'rucistamaH .
apraharzaSca SItaYca Bavatyupatsyati jvare ..” * ..
santatAdijvarARAM prati niyatadUzyA DAtavoyaTA,
“santataM rasaraktasTaH so'nyedyuH piSitASritaH .
medogatastftIye'hni tvasTimajjagataH punaH ..
kuryyAccAturTakaM GoramantakaM rogasaNkaram .
saptAhaM vA daSAhaM vA dbAdaSAhamaTApi vA ..
santatyA yo'visargI syAt santataH sa nigadyate .
ahorAtre satatako dvO kAlAvanuvarttate ..
anyedyuzkastvahorAtra ekakAlaM pravarttate .
tftIyakastftIye'hni caturTe'hni caturTakaH ..
kecidBUtABizaNgotTaM bruvate vizamajvaram .
kaPapittAttrikagrAhI pfzWAdbAtakaPAtmakaH ..
vAtapittAcCirogrAhI triviDaH syAttftIyakaH .
cAturTako darSayati praBAvaM dbiviDaM jvaraH ..
[Page2-553-b+ 52]
jaNGAByAM SlEzmikaH pUrvvaM Sirasto'nilasamBavaH .
vizamajvara evAnyaScAturTakaviparyyayaH ..
maDye ahanI jvarayatyAdAvante ca muYcati ..” * ..
vAtabalAsakajvaro yaTA, --
“nityaM mandajvaro rUkzaH SUnakastena sIdati .
stabDANgaH SlezmaBUyizWo naro vAtabalAsakI ..”
vizamajvaraviSezAH .
“vidagDe'nnarase dehe Slezmapitte vyavasTite .
tenArdDaM SItalaM dehe cArdDaYcozRaM prajAyate ..” * ..
SItapUrvvo jvaro yaTA, --
“tvaksTO SlezmAnilO SItamAdO janayato jvare .
tayoH praSAntayoH pittamante dAhaM karoti ca ..”
dAhapUrvvo jvaro yaTA, --
“karotyAdO taTA pittaM tvaksTaM dAhamatIva ca .
tasmin praSAnte tvitarO kurutaH SItamantataH ..
dbAvetO dAhaSItAdI jvarO saMsargajO smftO .
dAhapUrvvastayoH kazwaH kfcCrasADyatamaSca saH ..”
uktavAtAdijvarARAM DAtuviSezadUzyatayA
aDikalakzaRAni yaTA, --
“gurutA hfdayotkleSaH sadanaM CarddyarocakO .
rasasTa tu jvare liNgaM dEnyaYcAsyopajAyate .. 1 ..
raktanizWIvanaM dAho mohaSCarddanaviBramO .
pralApaH piqakA tfzRA raktaprApte jvare nfRAm .. 2
piRqikodvezwanaM tfzRAsfzwamUtrapurIzataH .
uzmAntarddAhavikzepO glAniH syAnmAMsage jvare .. 3
BfSaM svedastfzA mUrcCA pralApaSCarddireva ca .
dOrganDyArocakO glAnirmedaHsTe cAsahizRutA .. 4
Bedo'sTnAM kUjanaM SvAso virekaSCarddireva ca .
vikzepaRaYca gAtrARAmetadasTigate jvare .. 5 ..
tamaHpraveSanaM hikkA kAsaH SEtyaM vamistaTA .
antarddAho mahASvAso marmmacCedaSca majjage .. 6 ..
maraRaM prApnuyAttatra SukrasTAnagate jvare .
SePasaH stabDatA mokzaH Sukrasya tu viSezataH ..” 7
aTa vEdyakamate sAmAnyato jvarasya cikitsA-
mAha .
“aMSAMSaM yatra dozARAM vivektuM nEva SaknuyAt .
sADAraRIM kriyAntatra vidaDIta cikitsakaH ..
sAmAnyato jvarI pUrvvaM nirvvAte nilaye vaset .
nirvvAtamAyuzo vfdDimArogyaM kurute yataH ..
vyajanasyAnilastfzRAsvedamUrcCASramApahaH ..
tAlavfntaBavo vAtastridozaSamano mataH ..
vaMSavyajanajaH sozRo raktapittaprakopaRaH .
cAmaro vastrasaMBUto mAyUro vetrajastaTA ..
ete dozajitA vAtAH snigDA hfdyAH supUjitAH .
navajvarI BavedyatnAdgurUzRavasanAvftaH .
yaTarttupakkaM pAnIyaM pibet kiYcinnivArayan ..
vinApi BezajErvyADiH paTyAdeva nivarttate .
na tu paTyavihInasya BezajAnAM SatErapi ..” * .
tato jvare varjjanIyAnyAha suSrutaH .
“parizekAn pradehAMSca snehAn saMSoDanAni ca .
divAsvapnaM vyavAyaYca vyAyAmaM SiSiraM jalam ..
kroDapravAtaBojyAni varjjayettaruRajvarI ..”
[Page2-553-c+ 52]
parizekaH snAnAdiH . pradeho anulepanA-
ByaNgAdiH . snehAn pAne nizidDAn .. * ..
nizidDAnizeDAddozamAha .
“SozaM CarddiM madaM mUrcCAM BramaM tfzRAmarocakam .
prApnotyupadravAnetAn parizekAdisevanAt ..”
AdiSabdena pradehAdayo gfhyante .. * ..
hArItena pravyekaM dUzaRamuktam .
“vyAyAmAjjvarasaMvfdDirvyavAyAt stamBamUrcCanam .
mftiSca snehapAnAttu mUrcCA Carddimado'ruciH ..
gurvvannaBojanAt svapnAdbizwamBo dozakopanam .
agnisAdaH KaratvaYca SrotasAM cApravarttanam ..”
mftiriti vyavAyAdityatra sambaDyate . svapnAt
divAsvApAt .. * .. anyacca varjjayet .
“sajvaro jvaramukto vA vidAhIni gurURi ca .
asAtmyAnyannapAnAni virudDADyaSanAni ca ..
vyAyAmamaticezwAYcAByaNgaM snAnaYca varjjayet .
tena jvaraH SamaM yAti na SAntaSca punarBavet ..
jvarI laNGanaM kuryyAditi carakaH vAgBawaSca .”
“AmASayasTo hatvAgniM sAmo mArgaM piDApayan .
vidaDAti jvaraM dozastasmAllaNGanamAcaret ..”
asyAyamarTaH . “yato hetoH AmASayasTo dozo
vAtapittaSlezmarUpaH svahetuduzwaH agniM hatvA
AcCAdya sAmaH apakvAhArasahitomArgaM rasa-
mArgaM piDApayan . atrArzatvAdarhatAvapi kartta-
rIn . tena pidaDadityarTaH . jvaraM karoti tasmA-
dDetorjvarI laNGanamAcaredityarTaH .. * ..
“triviDaM triviDe doze tat samIkzya prayojayet .
doze'lpe laNGanaM paTyaM maDye laNGanapAcanam .
praBUte SoDanaM tacca mUlAdunmUlayenmalAn ..”
cakraSca .
“taruRantu jvaraM pUrvvaM laNGanena kzayaM nayet .
AmadozamaliNgAdvA laNGayIta yaTAviDi ..”
anyacca .
“jvarAdO laNGanaM kuryyAt jvaramaDye tu pAcanam .
jvarAnte recanaM kuryyAt kozWaSudDyE yaTAbalam ..
dozaSezasya pAkArTamagneH sanDukzaRAya ca .
laNGitaScApyadozaSca yavAgUpAnamAcaret .
SAlizazwikamudgAnAM yUzaM vA SastamAharet .
paYcakolena saMsidDA yavAgUrmmaDyalaNGane ..
atilaNGitaYca taM dfzwvA tasya santarpaRaM hitam .
drAkzAdAQimaKarjjUrapiyAlEH saparUzakEH ..
tarpaRArhe tu karttavyaM tarpaRaM jvaraSAntaye ..”
atra laNGanaSabdenAnaSanamucyate . yata Aha
suSrutaH .
“AnadDastimitErdozEryyAvantaM kAlamAturaH .
tAvattvanaSanaM kuryyAttataH saMsargamAcaret ..”
AnadDastimitErddozErniScalErdozEH sambadDaH .
saMsargaM OzaDAnnAdiprasaNgam .. * ..
yattu caraka Aha .
“catuHprakArA saMSudDiH pipAsA mArutAtapO .
pAcanAnyupavAsaSca vyAyAmaSceti laNGanam ..”
catuHprakArA saMSudDiH vamanavirecananirUhavasti-
[Page2-554-a+ 52]
SirovirecanAni . na tvanuvAsanaM tasya bfMhaRa-
tvAt . atra laNGanaM karzaRamityarTaH . taTA ca
suSrutaH .
“SarIralAGavakaraM yaddravyaM karmma vA punaH .
tallaNGanamiti jYeyaM bfMhaRantu pfTagviDam ..
laNGanAt karzaRAdanyat SarIrapozakamityarTaH .. * ..
nanu AnadDastimitErddozErityAdipUrvvoktasuSruta-
vacanAt sAmAnyato jvariRA yaTASanarUpaM
laNGanaM kriyate taTA catuHprakArA saMSudDiH
ityAdicarakavacanAdbamanAdirUpaM laNGanaM sarvvE-
rjvariBiH kaTaM na kriyate . tatrocyate . vama-
nAdikamavasTAviSezezu kriyate na tu sarvvajvarezu .
taTA ca suSrutaH .
“sotkleSe baline deyaM vamanaM SlEzmike jvare .
pittaprAye virekastu kAryyaH praSiTilASaye ..”
praSiTilASaye atra propasargaH vEparItye tena
gUQASaye ityarTaH .. * ..
“saruje'nilaje kAryyaM sodAvartte nirUhaRam .
kaPABipanne Sirasi kAryyamUrdDvavirecanam ..”
api ca . sarvvajvariBiH pipAsAnigrahaSca na
kAryyaH .. yata Aha hArItaH .
“tfzRA garIyasI GorA sadyaHprARavinASinI .
tasmAddeyaM tfzArttAya pAnIyaM prARaDAraRam ..”
ato'vasTAviSeza eva pipAsAsahanam .. * ..
jvariBirmmArutasevanaM na kAryyam . suSrutena pravAta-
sevanasya sarvvaTA nizidDatvAt ato mArutasevanaM
avasTAviSeza eva yuktam . AtapasevanaYcA-
vasTAviSeza eva saMgfhItam .. * ..
“laNGanAmbuyavAgUBiryyadA dozo na pacyate .
tadA taM muKavErasyatfzRArocakanASanEH ..
jvaraGnEH pAcanErhfdyEH kazAyEH samupAcaret .”
ityatra laNGanapAcanayoH sPuwa eva BedaH . vyAyA-
mo'pi na kAryyastasyAtinizidDatvAt . avasTA
viSeze punaHpArSvaparivarttanAdirUpaH so'pi
karttavyaH . tasmAccatuHprakArA saMSudDirityAdi-
Sloke laNGanapadaM karzaRaparyyAyamiti nirRItam ..
anaSanarUpasya laNGanasya PalamAha .
“laNGanena kzayaM nIte doze sanDukzite'nale .
vijvaratvaM laGutvaYca kzuccEvAsyopajAyate ..
laNGanena anaSanena doze pravfdDe kzayaM nIte .
yata Aha .
“AhAraM pacati SiKI dozAnAhAravarjjitaH .”
pacatIti . sanDukzite'nale AcCAdakadoze
saMkzIRe agnO pradIpte . yaToktasaMprAptisAmagrI-
viGawanAt . vijvaratvaM SarIrasya gOravABAvena
laGutvam . kzut buBukzA ca jAyate ityarTaH .. * ..
anyaccAha suSrutaH .
“anavasTitadozAgnerlaNGanaM dozapAcanam .
jvaraGnaM dIpanaM kANkzArucilAGavakArakam ..
anavasTitadozAgneH anavasTitaH svasTAnAdi-
tastato gato dozo'gniSca yasya tasya jvariRaH .
kANGA annABilAzaH . ruciH laNGanenAmapAkA-
[Page2-554-b+ 52]
nmuKaSozAdinASe muKasya yat prakftatvaM sEva
ruciH SoBA . ruciH strI dIptO SoBAyAmaBi-
lAzayoriti medinIkAraH .. * .. saMprati kftasya
laNGanasya lakzaRamAha .
“vAtamUtrapurIzARAM visargAdgAtralAGave .
hfdayodgArakaRWAsya SudDO tandrAklame gate ..
svede jAte rucO vApi kzutpipAsAsahodaye .
kftaM laNGanamAdeSyaM nirvvyaTe cAntarAtmani ..”
hfdayasya SudDiranavaroDaH . udgAraSudDiHsaDUmA-
mlodgArABAvaH . kaRWasya SudDiH kaPAdyaliptatvam .
AsyaSudDiH muKasya prakftarasatvam . tandrAklame
tandrayA klamaH tasmin . tandrA nidrAvat .
klamo'tra glAniH . kzutpipAsAsahodaye kzut-
pipAsAByAM saha yugapadudaye . antarAtmani
manasi . etAni lakzaRAti militAnyeva samyak
kftaM laNGanaM boDayanti . na tu pratyekam .. * ..
hInasya laNGanasya lakzaRamAha .
“kaPotkleSaH sahfllAsaH zWIvanaYca muhurmmuhuH .
kaRWAsyahfdayASudDistandrA syAdDInalaNGane ..
kaPotkleSaH kaPasya vamanAyopasTitiH ..”
hfllAsaH hfdayAt kawvamlanirgamaH .. * ..
atiSayitasya laNGanasya lakzaRamAha .
“parvvaBedo'NgamarddaSca kAsaH Sozo muKasya ca .
kzutpraRASo'rucistfzRA dOrbbalyaM SrotranetrayoH ..
manasaH saMBramo'BIkzRamUrdDvavAtastamo hfdi .
dehAgnibalahAniSca laNGane'ti kfte Bavet ..
dOrbbalyaM SrotranetrayoH karRanetrayoH svavizaya-
grahaRAsAmarTyam . manasaH saMBramaH BrAntiH .
UrdDvavAta udgArabAhulyam . hfdi tamaH anDa-
kArapravizwasyeva jYAnam .. * .. balaM rakzan
laNGanaM kArayedityAha .
“balAviroDinA cEnaM laNGanenopapAdayet .
balADizWAnamArogyaM yadarTo'yaM kriyAkramaH ..
ayamarTaH . enaM jvariRaM balaviroDinA anati-
balakzayakAriRA laNGanena upapAdayet upa-
caret . kuta iti cettatrAha . yadarTa iti . yasmE
ArogyAya ayaM kriyAkramaH cikitsopakramaH .
tat ArogyaM balADizWAnaM balASrayamityarTaH .. * ..
kezAYcidanaSanasya nizeDamAha suSrutaH .
tadDi mArutatfzRAkzunmuKaSozaBramAnvitEH .
na kAryyaM gurvviRIbAlavfdDadurbbalaBIruBiH ..
na kzayADvaSramakroDakAmaSokacirajvare .
tat anaSanaM ulvaRamArutayuktena jjariRA na
kAryyam . mAruto'tra nirAmo bodDavyaH . sAme tu
mArute laNGanaM kAryyameva . yata Aha tantrAntare .
“avaSyameva kurvvIta jvarI sAme samIraRe .
laNGanaM hyAmapAkArTaM na tadUrdDvaM yaTA kaPe ..
tadUrdDvaM AmapakvAdUrdDvam . ataevoktam .
kaPapitte drave DAtU sahete laNGanaM bahu .
AmakzayAdUrdDvamapi vAyurna sahate kzaRam ..” * ..
Amasya lakzaRamAha .
“AhArasya rasaH sAro yo na pakvo'gnilAGavAt .
[Page2-554-c+ 52]
AmasaMjYAM sa laBate bahuvyADisamASrayaH ..”
tantrAntare .
“AmamannarasaM kecit kecittu malasaYcayam .
praTamAM dozaduzwiM vA kecidAmaM pracakzate ..”
anyacca .
“api pakvamasaMsaktaM durganDaM bahupicCilam .
sadanaM sarvvagAtrARAmAma ityaBiSabditaH ..
tenAmena samAyuktA dozA dUzyASca tAdfSAH .
tadudBavA AmayASca sAmA iti buDEH smftAH ..”
atra sAmasya vAtasya lakzaRamAha .
“vAyuH sAmo vibanDAgnisAdatandrAntrakUjanEH .
vedanA SoTanistodEH kramaSo'NgAniM pIqayet ..
vicaredyugapaccApi gfhRAti kupito BfSam ..
snehAdyErvfdDimAyAti meGasUryyodaye niSi ..”
vicaredyugapadbAyurAmaScEkakAlaM vicaret .
kupitaH sAmo vAyuH BfSamatiSayena gfhRAtya-
NgAnItyarTaH .. * .. tasyEva nirAmasya lakzaRa-
mAha .
“nirAmo viSado rUkzo nirvvibanDo'lpavedanaH .
viparItaguREH SAntiM snigDEryAti viSezataH .. * ..
atra prasaNgAt sAmasya pittasya lakzaRamAha .
pittaM sAmaM BavedamlaM durganDaM haritaM guru .
amlIkAkaRWahfddAhakaraM SyAvaM taTA sTiram ..
amlIkA ambilacukI iti loke .. * ..
tasya nirAmasya lakzaRamAha .
“nirAmaM pItamAtAmramatyuzRaM kawukaM saram .
durganDi rucikfdbahnibalavardDanamIritam ..
aTa sAmasya kaPasya lakzaRamAha .
“AvilastantulastyAnaH kaRWadeSe'vatizWate .
sAmo valASo durganDastfwkzuDoraBiGAtakft ..
styAnaH saMhataH ..
tasya nirAmasya lakzaRamAha .
“SlezmA nirAmo nirganDaH PenavAMSCedavAnapi .
Bavet sa piRqitaH pARqurAsyavErasyanASakft ..”
aTa sAmasya vyADerlakzaRamAha .
“AlasyatandrAhfdayAviSudDi-
rdozApravfttyAvilamUtratABiH .
gurUdaratvArucisuptatABi-
rAmAnvitaM vyADimudAharanti ..
AmaM jayellaNGanakolapeyA
laGvannasUpOdanatiktayUzEH .
virUkzaRasvedanapAcanESca
saMSoDanErUrdDvamaDastaTEva ..
tadDi mArutatfzRAkzudityAdiSloke tfzRApi nirA-
mEva vivakzitA tena nirAmatfzRAnvitena laNGanaM
nakAryyam . sAmAyAntu tfzRAyAM laNGanaM kAryyameva .
taTA muKaSozaBramAvapi nirAmAveva vivakzitO .
sAmayostu tayorllaNGanaM kAryyameva . gurvviRIbAla-
vfdDAdiBirapi nirAmEreva laNGanaM na kAryyam .
sAmEH punastErapi laNGanaM kAryyameva . kzayo GAtu-
kzayorAjayakzmA . vAtaje jvare laNGanaM na kAryyam ..
jvarI laNGane'pi jalaM pibedityAha suSrutaH .
[Page2-555-a+ 52]
tfzito mohamAyAti mohAt prARAn vimuYcati .
ataH sarvvAsvavasTAsu na kvacidbAri vArayet ..
hArItaSca .
tfzRA garIyasI GorA sadyaHprARavinASinI .
tasmAddeyaM tfzArttAya pAnIyaM prARaDAraRam ..
avaSyaM peyamapi jalaM jvarI kiYcidbArayan
pibedyata Aha suSruta eva .
jIvanaM jIvinAM jIvo jagat sarvvantu tanmayam .
ato'tyantatayA sujYo na kvacidbAri vArayet ..
jIvanaM jalam .. kiYcittu vArayedeva . taTA ca .
jvare netrAmaye koWe mande'gnAvudare taTA .
arocake pratiSyAye praseke SvayaTO kzaye ..
vraRe ca amDumehe ca pAnIyaM mandamAcaret ..
praseke muKapraseke . mandamAcaret alpaM pibet .
yata Aha .
“atiyogena salilaM tfzyate'pi prayojitam .
prayAti SlezmapittatvaM jvaritasya viSezataH .. * ..
tacca jalaM jvarI SItalaM na pibedityAha suSrutaH .
navajvare pratiSyAye pArSvaSUle galagrahe .
sadyaHSudDO taTAGmAne vyADO vAtakaPodBave ..
arucigrahaRIgulmaSvAsakAsezu vidraDO .
hikkAyAM snehapAne ca SItaM vAri vivarjjayet ..”
anyacca sa eva .
“sevyamAnena SItena jvarastoyena vardDate .”
atra SItaM jalamakvaTitaM nizidDam . taTA sati
kvaTitaM grAhyaM AyAtam .. tatra kvaTitasya viDi-
rgaRASca .
“kvATyamAnantu nirvvegaM nizPenaM nirmmalaYca yat .
tattoyaM kvaTitaM jYeyaM dozaGnaM pAcanaM laGu ..
nirvvegaM SanEH .. kvaTitasya vizayAnAha suSrutaH .
“vAtaSlezmajvarArttAya hitamuzRAmbu tfzyate .
dIpanaM syAt kaPacCedi vAtapittAnulomanam ..
tadDi mArddavakfddozasrotasAM SItamanyaTA ..”
vAgBawaSca .
“tfzRAyAM prAptamuzRAmbu pibedbAtakaPajvare .
tat kaPaM vilayaM nItvA tfzRAmASu nivarttayet ..
udIryya cAgniM srotAMsi samutkftya viSo-
Dayet .
vAtapittakaPasvedaSakfnmUtrARi sArayet ..” * ..
aTozRodakasya lakzaRaM guRASca .
“kvATyamAnantu nirvvegaM nizPenaM nirmmalaM taTA .
ardDAvaSizwaM yattoyaM taduzRodakamucyate ..
jvarakAsakaPaSvAsavAtapittAmamedasAm .
nASanaM vastisaMSoDi paTyamuzRodakaM sadA .. * ..”
aTarttuBede jalasya pAkaBedaH .
tripAdaSezaM salilaM grIzme Saradi Sasyate .
hime'rdDaSezaM SiSire taTA varzAvasantayoH ..” * ..
anye tu .
“nidAGe tvardDapAdonaM pAdahInantu SAradam .
SiSire ca vasante ca hime cArdDAvaSezitam ..
azwamAMSAvaSezantu vAri varzAsu Sasyate .
iti kecidbuDAH prAhurjjejjawAgamadarSanAt ..”
[Page2-555-b+ 52]
kecittu .
“vasuzvaNgezu bARezu vedezu trizu pakzayoH .
ekaBAgAvaSezaM syAdambu varzAdizu kramAt ..”
atra dozARAM yaTolvaRatA hInatA vA taTA
vyavasTA kalpanIyA ..
“tat pAdahInaM pittaGnamardDahInantu vAtanut .
tripAdahInaM SlezmaGnaM saMgrAhyagnipradaM laGu ..” * ..
tripAdahInasya tantrAntare ArogyAmbusaMjYA .
tasya lakzaRaM guRASca .
“pAdaSezantu yattoyamArogyAmbu taducyate .
ArogyAmbu sadA paTyaM kAsaSvAsakaPApaham ..
sadyo jvaraharaM grAhi dIpanaM pAcanaM laGu .
AnAhapARquSUlArSogulmaSoTodarApaham ..”
aTarttuBede jalasya grahaRAya deSaBedaH .
“hemante SiSire cAmbu sArasaM vA taqAgajam .
vasantagrIzmayoH kOpyaM vApyaM vA nErJaraM hitam ..
nAdeyaM vAri nAdeyaM vasantagrIzmayorbbuDEH .
vizavat patrapuzpAdiduzwaM nirJarayogataH ..
OdBidaM cAntarIkzaM vA kOpaM prAvfzi ca smftam .
SastaM Saradi nAdeyaM nIramaMSUdakaM param ..
divA ravikarErjjuzwaM SItaM SItakarErnniSi ..
jYeyamaMSUdakaM nAma snigDaM dozatrayApaham .
anaBizyandi nirddozamAntarIkzajalopamam ..
balyaM rasAyanaM meDyaM SItaM laGu suDAsamam ..”
anyacca .
“SaradyagasterudayAdasvilaM salilaM hitam .
vfdDasuSrutaSca .
“kArttike mArgaSIrze ca payomAtraM praSasyate ..”
yaTarttupakvamapi jalaM vizayaviSeze SItalaM pibe-
dityAha suSrutaH .
“dAhAtisArapittAsfNmUrcCAmadyavizArttizu .
mUtrakfcCre pARquroge tfzRAcCarddiBramezu ca ..
madyapAnAt samudBUte roge pittotTite taTA .
sannipAtasamutTe ca SftaM SItaM praSasyate ..”
kvaTitasya jalasya SItalakaraRaviSeze guRa-
viSezamAha suSrutaH .
“SftAmbu tattridozaGnaM yadantarvvAspaSItalam .
arUkzamanaBizyandi kfmitfqjvarahfllaGu ..
GArApAtena vizwamBi durjjaraM pavanAhatam ..
antarvvAspaSItalaM pihitameva SItalam .
atrApare'pi viSezAH .
“divA SftaM payo rAtrO gurutAmaDigacCati .
rAtrO SftaM divA pItaM gurutvamaDigacCati ..
tattu paryyuzitaM vahniguRaBrazwaM tridozakft .
gurvvamlapAkaM vizwamBi sarvvarogezu ninditam ..
SftaM SItaM punastaptaM toyaM vizasamaM Bavet .
niryyuho'pi taTA SItaH punastapto vizopamaH ..”
rAtrO tUzRodakasya lakzaRamanyadAha .
“azwamenAMSaSezeRa caturTenArdDakena vA .
aTavA kvaTanenEva sidDamuzRodakaM vadet ..”
tasya guRAH .
“SlezmAnilAmadozaGnaM dIpanaM vastiSoDanam .
[Page2-555-c+ 52]
SvAsakAsajvaraharaM pItamuzRodakaM niSi ..”
anyacca .
“Binatti SlezmasaNGAtaM mArutaM cApakarzati .
ajIrRaM jarayatyASu pItamuzRodakaM niSi ..”
rAtrAvuzRodakaYca taptameva pibedityAha .
“uzRaM tadagnijananaM laGvacCaM vastiSoDanam .
pArSvarukpInasADmAnahikkAnilakaPApaham ..
SastaM tfwSvAsaSUlezu sadyaHSudDO navajvare ..”
vizayaviSeze tvAmameva jalaM SItalaM pibedityAha
suSrutaH .
“mUrcCApittozRadAhezu vize rakte madAtyaye .
BramaSramaparItezu tamake vamaTO taTA ..
DUmodgAre'vidagDe'nne Soze ca muKakaRWayoH .
UrdDvage raktapitte ca SItamamBaH praSasyate ..”
SItamamBaH Amameva na tu kvaTitam . kvaTitantu
SItaM dAhAdizu yaduktaM tat sajvarezu . vijvarezu
tu dAhAdizvAmaM SItaM praSasyate iti BedaH .. * ..
AmAdijalAnAM jaWarAgninA pAkakAlAvaDi-
mAha .
“AmaM jalaM pAkamupEti yAmaM
pakvaM punaH SItalamardDayAmam .
pakvaM kaduzRaYca tato'rdDakAlaM
kAlAstrayaH pItajalasya pAke ..
pittamadyavizotTezu tiktakEH SftaSItalam ..”
jalaM hitamiti SezaH .. * .. tiktAni bahulAni
teByo nirDAryya yogamAha suSrutaH .
“mustaparpawakodIcyacCatrAKyoSIracandanEH .
SftaM SItaM jalaM dadyAt tfqdAhajvaraSAntaye ..”
CatrAtra DAnyakam . yata Aha niGaRwO Danva-
ntariH . kustumburuH svarRikArA CatrA DAnyaM
vitunnakamityAdi . tadguRASca .
“DAnyakaM dIpanaM rucyaM pAcanaM svAdupAki ca .
dozatrayatfzAdAhaSvAsakAsajvarapraRudityAdi ..”
cakradattavaNgasenavfndAdayaH CatrAsTAne nAgaraM
paWanti . tadyaTA, --
“mustaparpawakoSIracandanodIcyanAgarEriti .
nAgaraM kawukamapi nAtra pittajanakaM maDurapAki-
tvAditi tezAmaBiprAyaH . nAgaraM nAgaramustakaM
iti kecit . kvacidekadeSena samudAyo'va-
gamyate . yaTA BImo BImasena iti . tIsawe tu
nAgarasTAne padmakam .. * .. etasya prakriyA .
candanErityatra sahArTe tftIyA . tena mustA-
diBiH zaqBirAmEreva kzuRREH sahitaM jalaM SftaM
jalameva kevalaM yaTarttupakvaM paScAttacCItalIkftaM
dadyAt . taTA ca vaNgasenaH .
yadapsu SftaSItAsu zaqaNgAdi prayujyate
karzamAtraM tato dravyaM grAhayet prAsTike'mBasi ..
asyAyamarTaH . yat hetoH . apsu jalezu .
SftaSItAsu SftAsu kevalAsveva yaTarttupakvAsu .
SItAsu SItalIkftAsu zaqaNgAdi dravyaM prayu-
jyate . Amameva saMkzudya jale sTApyate . tataH
prakzepyatvAt karzamAtraM dravyaM samuditaM zaqaNgAdi
[Page2-556-a+ 52]
prAsTike'mBasi prasTamAtre kvaTitaSItale jale
kzeptuM grAhayet . ataeva zaqaNgamaBiDAya zaqaNga-
pAnIyamiti vaNgasenAdiBiruktam . asmin
pakze candanaM SvetaM grAhyaM na tu raktam . tat-
kazAyalepayoreva prayoktumuktam . yata Aha .
kazAyalepayoH prAyo yujyate raktacandanamiti .
zaqaNgapAnIyamidam .. * .. zaqaNgAdeH pAne tu
viDAtavye prakriyA BinnA tAmAha vaNgasenaH .
karzamAtramiha dravyaM grAhayet prAsTike'mBasi .
ardDaSftaM prayoktavyaM pAne peyAdisambiDO ..
AdiSabdena yUzayavAgUvilepiBaktAnigfhyante .. *
pAnaprakriyAM SArNgaDaro'pyetAmevAha .
kzuRRaM dravyaM palaM sADyaM catuHzazwipale jale .
ardDaSizwantu taddeyaM pAne peyAdisambiDO ..
pAnaprayogaYca zaqaNgamuktavAn . asmin pakze
candanaM raktaM grAhyam . kazAyalepayoH prAyo
yujyate raktacandanamiti vacanAt .. * ..
aTa raktacandanasya guRAH .
tattu raktaM himaM svAdu SCardditfzRAsrapittajit .
tiktaM netrahitaM vfzyaM jvaravraRavizApaham ..
zaqaNgAdi prayujyate ityAdi Sabdena vakzyamARA
yogA ucyante . te yaTA, --
SrIparRIcandanoSIraparUzakamaDukajam .
pAnaM pittajvaraM hanyAcCArivAdyaM saSarkaram ..
atra SrIparRIparUzakayoH Pale grAhye . maDUkasya
tu puzpam . anyacca .
hanyAt sayazwImaDukaM taTEvotpalapUrvvakam .
pAnaM SftaM himaM kiMvA sotpalaM SarkarAyutam ..
hanyAt pittajvaramiti SezaH . utpalamatra-
kamalamityAdi .
divAsvApaM na kurvvIta yato'sO syAtkaPAvahaH .
grIzmavarjezu kAlezu divAsvApo nizidDyate ..
ucito hi divAsvApo nityaM tezAM SarIriRAm
vAtAdayaH prakupyanti yezAmasvapatAM divA .. * ..
yezAM divAsvapna ucitastAnAha .
vyAyAmapramadADvavAhanaratAn klAntAnatI-
sAriRaH
SUlaSvAsavatastfzAparigatAn hikvAmarutpIqi-
tAn .
kzIRAn kzIRakaPAn SiSUn madahatAn vfdDA-
nrasAjIrRino
rAtrO jAgaritAn narAn niraSanAn kAmaM
divA svApayet .. * ..
aTa vAtikAdijvarARAM pAkAvaDimAha .
vAtikaH saptarAtre tu daSarAtreRa pEttikaH .
SlEzmiko dbAdaSAhena jvaraH pAkamupEti hi .. *
rasasyAmatve'vaDimatikramyApi jvarastizWati .
yata Aha suSrutaH .
bahudozasya mandAgneH saptarAtrAt paraM jvare .
laNGanAmbuyavAgUBiryadA dozo na pacyate ..
tadA taM muKavErasyatfzRArocakanASanEH .
kazAyEH pAcanErhfdyErjvaravnEH samupAcaret .. * ..
[Page2-556-b+ 52]
jvarasya tAruRyamaDyAvasTatA jIrRatAvaDiH .
AsaptarAtrAttaruRaM jvaramAhurmmanIziRaH .
dbAdaSAhamaBivyApya maDyaM jIrRaM tataH param ..
AsaptarAtrAditi . atrAN maryyAdAyAm .
rAtriSabdo divasasyopalakzakaH . tena saptama-
divasAdarvvAk jvarastaruRa ityarTaH . taTA coktaM
tantrAntare .
jvare vyatIte zaqahe jIrRa ityucyate buDEriti .
daSarAtrAt paraM jIrRamAhuranye manIziRaH .
ataeva jAtUkarRaH . jIrRastrayodaSadivasa iti ..
aTa jvare BezajaprayogasamayaH .
vAtike saptarAtre tu daSarAtreRa pEttike .
SlEzmike dbAdaSAhena jvare yuYjIta Bezajam ..
saptarAtre ityatra rAtriSabdo divasasyopalakzakaH .
ataevoktam .
pAyayedAturaM sAmamOzaDaM saptame dine .
SamanenATa vA dfzwvA nirAmaM tamupAcarediti ..
SArNgaDareRApyuktam .
guqUcIpippalImUlanAgarEH pAcanaM Sftam .
vAtajvare taTA peyaM kAliNgaM saptame'hanIti ..
hArItenApyuktam .
etAM kriyAM prayuYjIta zaqrAtraM saptame'hani .
pibet kazAyasaMyogAt peyAM jvaravinASinIm ..
etAM kriyAM laNGanAdirUpAm . kazAyasaMyogAt
kazAyeRa sADitAM peyAmityarTaH .. KaranAdenA-
pyuktam .
iti zaqrAtrikaH prokto navajvaraharo viDiH .
tataH paraM pAcanIyaM SamanIyaM jvare hitam ..
tataH paraM saptame'hanItyarTaH .. vAgBawaSca .
saptAhAdOzaDaM kecidAhuranye daSAhataH .
laGanne Bojite keciddeyamAmolvaRe na tu ..
saptAhAt saptAhamAraByetyarTaH . atra lyaz-
lope karmmaRi paYcamI . ataeva suSrutaH .
daSarAtrAt paraM sarvvErdAtavyamiti niScitam .
ataeva daSarAtreRa dbAdaSAheneti laNGanavatA
vyatItenetyarTaH .. atra carakastvevamAha .
jvaritaM zaqahe'tIte laGvannaM pratiBojitam .
pAcanaM SamanIyaM vA kazAyaM pAyayettu tam ..
asyAyamarTaH . jvaritaM zaqahe laNGanena vyatIte
saptame'hani BojitalaGvannaM azwame dine kazAyaM
pAyayedityarTaH .. taTA ca suSrutaH .
saptarAtrAt paraM kecinmanyante deyamOzaDam ..
saptarAtrAt paraM azwame'hanItyarTaH . keci-
ccarakAdayaH . cakradatto'pi .
saptarAtreRa pacyante saptaDAtugatA malAH .
nirAmastu tataH prokto jvaraH prAyo'zwame dine ..
evaM sati kazAyadAne saptamAzwamayordivasayo-
rvvikalpaH .. * .. tatrApi vayobalAgnidozadeSa-
kAlocitaM kuryyAt BezajamannaYca dozapAkaM dfzwvA
dadyAdityAha suSrutaH .
“pEttike vA jvare deyamalpakAlamamutTite .
acirajvaritasyApi BEzajyaM dozapAkataH ..” iti .
[Page2-556-c+ 52]
asyAyamarTaH . alpakAlasamutTite pEttike jvare
dozapAkaM dfzwvA BEzajyaM deyam . na tu tatra daSa-
rAtrApekzA . taTA acirajvaritasyApi pEttike-
taranavajvarayuktasyApi dozapAkaM dfzwvA BEzajyaM
deyamityarTaH .. * .. dozapAkalakzaRamAha suSrutaH .
mfdO jvare laGO dehe pracalezu malezu ca .
pakvaM dozaM vijAnIyAjjare deyaM taMdOzaDamiti ..
jvare mfdO svalpIBUte . malezu vAtapittakaPa-
mUtrapurIzezu . pracalezu svamArgasaYcArizu . pakvaM
nirAmam . dozaprakftivEkftyAdekezAM pakvalakza-
Ram . dozARAM duzwavAtapittakaPAnAM prakftiH
jvarasya tadupadravARAM cotpAdanam . tasyA
vEkftyaM vEparItyaM tasmAt dozapAkajYAnaM ekezAM
mate .
kzutkzAmatA laGutvaYca gAtrARAM jvaramArddavam .
dozaprakftirutsAho nirAmajvaralakzaRam ..
dozaprakftiH dozARAM svamArgasaYcAraH . mADaba-
nidAne utsAhasTAne azwAha iti pAWaH .. * ..
jYeyaH paYcaviDaH kAlo BEzajyagrahaRe nfRAm .
atrAnukte praBAtaM syAt kazAyezu viSezataH ..
muKyaBezajasambanDo nizidDastaruRe jvare .
toyapeyAdisaMskArErnirdozaM tatra BEzajam ..
muKyaBEzajaM kvATaH tasya sambanDaH pAnam .
yata Aha .
na kazAyaM praSaMsanti narARAM taruRe jvare .
kazAyeRAkulIBUtA dozA jetuM sudustarAH ..
AkulIBUtAH pravfdDAH svamArgaM parityajya
yatastato gatAH . atra kazAyaSabdena kvATo
gfhyate .. * .. uktASca kvATasya paryyAyAH .
SftaM kvATaH kazAyaSca niryyUhaH sa nigadyate .
toyapeyAdisaMskArErnnirddozaM tatra Bezajamiti ..
tatra taruRe jvare BezajaM muKyaBezajaM kvATarUpam .
toyapeyAdisaMskArErnnirdozam . yata Aha .
na tu kalpanamuddiSya kazAyaH pratizidDyata iti .
kalpanaM toyapeyAyavAgvAdikam .. * .. nanu .
svarasaSca taTA kalkaH kvATaSca himaPARwakO .
jYeyAH kazAyAH paYcEte laGavaH syuryaTottaram ..
iti vacanAt svarasAdayo'pi kaTaM na niziDyante .
tanna .
yaH kazAyaH kazAyaH syAt sa varjyastaruRe jvare .
iti .
yaH kazAyaH kazAyaH syAt caturTaBAgAvaSeza-
karaRena azwamaBAgAvaSezakaraRena vA kazAya-
varRaH kazAyarasaYca syAt . sa kaH kvATaH . sa
taruRajvare nizidDaH .. * .. kvATavAcakasya kazA-
yasya lakzaRamAha .
pAdaSizwaH kazAyaH syAdyaH zoqaSaguRAmBasA .
kvaTito'taH zaqaNgAdi na nizidDo navajvare ..
asyAyamarTaH . yaH kvAtTyadravyAt zoqaSaguRenA-
mBasA kvaTitaH pakvaH aTa ca pAdaSizwaH caturTa-
BAgAvaSezaH sa kazAyaH syAt . ataH zaqa-
NgAdistaruRajvare na nizidDaH . apAkAdardDa-
[Page2-557-a+ 52]
pAkAccoktalakzaRABAvena kazAyatvABAvAt .. * ..
taruRajvare kazAyasya dozamAha .
“dozA vfdDAH kazAyeRa stamBitAstaruRe jvare .
stamByante na vipacyante kurvvanti vizamajvaram ..
kazAyeRa stamBitAH pravfttaye nivAritAH .
yata Aha kazAyarasaguRAn .
kazAyaH stamBanaH SIto rUkzaH pittakaPApahaH .
ityAdi .
stamByante ADmAnaM kurvvanti . na vipacyante
suKena na vipacyante duHKaM dattvA vilambena vipa-
cyante iti yAvat .. anyacca .
“na cyavante na pacyante kazAyEH stamBitA malAH .
tiryyagvimArgagA vAte GoraM kuryyurnavajvaram .. * ..
anupasTitadozARAM vamanaM taruRe jvare .
hfdrogaM SvAsamAnAhamohaYca kurute BfSam ..”
asyAyamarTaH . kaPAdidozopasTitO svayameva
cedBavati vamanaM na taddozAya . anupasTita-
dozARAntu taruRe jvare vamanaM yatnakftaM hfdro-
gAdIn karotItyarTaH . etena vacanena taruRe
jvare yatnAd vamanaM nizidDam .. * ..
avasTAviSeze tadapi karttavyamityAha .
“sadyo Buktasya vA jAte jvare santarpaRotTite .
vamanaM vamanArhasya SastamityAha vAgBawaH ..”
vamanaM veti vikalpo laNGanApekzayA vamanArhasye-
tyanena garBiRyatikfSAtivfdDyAdinirAsaH . vAg-
Bawo'tra vfdDavAgBawaH ..
“vamitaM laNGayet prAjYo laNGitaM na tu vAmayet .
vamanaM kleSabAhulyAdDanyAllaNGanakarzitam .
na kAryyaM gurvviRIbAlavfdDadurbbalaBIruBiH ..”
anaSanamiti SezaH . anena vacanena gurvviRyA-
dInAmanaSananizeDAt jvare sAme pAcanaM nirAme
SamanaM paTyAnnamaRqAdikaYca dadyAt .. * ..
pAcanaSamanayorllakzaRamAha .
“yat pacatyAmamAhAraM pacedAmarasaYca yat .
yadapakvAn paceddozAMstadDi pAcanamucyate ..
na SoDayati yaddozAn samAnnodIrayatyapi .
samIkaroti saMvfdDAMstat saMSamanamucyate ..”
<P>na SoDayati nordDvADomArgAByAM pAtayati .
nodIrayati na vardDayati .. * .. tayoH saMpradAnaM
kAlaYcAha .
“pAyayedAturaM sAmaM pAcanaM saptame dine .
SamanenATavA dfzwvA nirAmaM tamupAcaret ..
tasmAdAdO pradeyantu pAcanaM divasatrayam .
SamanIyaM pradeyantu paYcarAtraM tataH param ..
SoDanaM dIpanaYcEva ekarAtraM pradApayet ..”
ityatrisaMhitAtaH .. anyacca .
“kfSaYcEvAlpadozaYca SamanIyErupAcaret ..”
nanu .
“lAlApraseko hfllAso hfdayASudDyarocakO .
tandrAlasyAvipAkAsyavErasyaM gurugAtratA ..
kzunnASo bahumUtratvaM stabDatA balavAn jvaraH .
Amajvarasya liNgAni na dadyAttatra Bezajam ..
[Page2-557-b+ 52]
BezajaM hyAmadozasya BUyo janayati jvaram ..”
BUyo bAhulyena . anyacca .
“pAyayeddozaharaRaM mohAdAmajvare tu yaH .
sa suptaM kfzRasarpantu karAgreRa parAmfSet ..”
iti vacanAdAmajvare BezajanizeDAt kaTaM sAme
jvare pAcanaM deyam . ucyate nirupadrave sAme
jvare pAcanaM deyam . sopadrave tu sAme BezajaM
nizidDam . taTA ca vAgBawaH .
“saptAhAt parato'duzwe sAme syAt pAcanaM jvare .
nirAme SamanaM stabDe sAme nOzaDamAcaret ..”
aduzwe nirupadrave . stabDe sopadrave .. * .. aTa
sAmAnyajvare pAcanaM kazAyamAha suSrutaH .
“nAgaraM devakAzWaYca DyAmakaM bfhatIdbayam .
dadyAt pAcanakaM pUrvvaM jvaritemyo jvarApaham ..
DyAmakaM rOhizam . tadalABAduSIraM dadyAt .
bfhatIdbayaM bfhatPalA sUkzmaPalA bfhatI . kzudrA
bfhatI ceti . kaRwakArIdbayaM vA dadyAt ..
kaRwakArIdbayaM SuRWI DyAmakaM suradAru ceti
SArNgaDareRa uktatvAt . nAgarAdikvATaH sarvva-
jvarezu .. * .. aTa sAmAnyataH saMSamanIyAnyAha
suSrutaH .
“aTa saMSamanIyAni kazAyARi niboDa me .
sarvvajvarezu deyAni yAni vEdyena jAnatA ..
vfScIravilvavarzABUpayaH sodakameva ca .
pacet kzIrAvaSezaM tat peyaM sarvvajvarApaham ..
<P>vfScIraH SvetapunarnavA . varzABU raktapunarnavA .
taTAca madanapAlaH .
“punarnavaH SvetamUlo vfScIro dIrGapatrakaH .
punarnavA parA raktA varzABU raktapuzpakaH ..”
pAkaprakAramAha .
“kzIramazwaguRaM dravyAt kzIrAnnIraM caturguRam .
kzIrAvaSezaM pAtavyaM kzIrapAke hyayaM viDiH ..”
dravyAt palaparimitAt .. anyacca .
“udakAddviguRaM kzIraM SiMSapAsArameva ca .
tat kzIraSezaM kvaTitaM peyaM sarvvajvarApaham ..
guqUcIDAnyakArizwaM padmakaM raktacandanam .
ezAM kvATaH suprasidDaH sarvvajvaraharaH smftaH ..
dIpano dAhahfllAsatfzRAcCarddyarucIrharet ..”
guqUcyAdikvATaH .. * .. saMSoDanaM taruRajvariRo
nizidDaM tadAha suSrutaH .
“CarddiM mUrcCAM mandamohaM BramatfqvizamajvarAn .
saMSoDanasya pAnena prApnoti taruRajvarI ..”
saMSoDanasya lakzaRamAha .
“sTAnAdbahirnayedUrdDvamaDo vA dozasaYcayam .
saMSoDanaM tadeva syAddevadAlIPalaM yaTA ..”
<P>nizidDamapi saMSoDanamavasTAviSeze deyaM yata
Aha .
“roge SoDanasADye tu yaM vidyAddozadurbbalam .
taM samIkzya Bizak kuryyAddozapracyAvanaM mfdu ..”
SoDanasADyAn rogAnAha .
“sadyojvare vize'jIrRe mandAgnAvarucO taTA .
stanyaroge ca hfdroge kAse SvAse ca vAmayet ..
[Page2-557-c+ 52]
jIrRajvaragaracCarddigulmaplIhodarezu ca .
SUle SoTe mUtraGAte kfmiroge virecayet ..”
<P>dozadurbbalaM dozErupacitErddurbbalaM na tu upa-
vAsAdikfSam . ataeva samIkzyeti . anyacca ..
“cale doze mfdO kozWe nekzetAtra balaM nfRAm .
avyApat durbbalasyApi SoDanaM hi tadA Bavet ..”
kuto balaM nApekzaRIyamityASaNkAyAmAha .
tadA tasyAmavasTAyAM SoDanaM durbbalasyApi doza-
durbbalasyApi avyApat Bavet . CarddyAdivyADi-
kft na BavatItyarTaH .. * .. balavataH puruzasya
pakvasya dozasya svasTAnasTitasya SoDanAviDAne
dozamAha suSrutaH .
“pakvo'pyanirhfto dozo dehe tizWanmahAtyayam .
vizamaM vA jvaraM kuryyAdbalavyApAdameva ca ..”
<P>pakvaH laNGanatiktAmbupAnapeyAdiBiH . ani-
rhftaH aDomArgeRAnutsfzwaH . mahAtyayaM vizama-
jvaraM cAturTakam . tasyEva mahAtyayatvAditi
gadADaraH .. gamBIramiti kArttikaH .. mahA-
tyayaM mahAkazwaM vA . balavyApAdaM balakzayam .. * ..
saMSIDanamAha .
“AragvaDagranTikamustatiktA-
harItakIBiH kvaTitaH kazAyaH .
sAme saSUle kaPavAtapitta-
jvare hito recanapAcanaSca ..”
AragvaDa DanavaherA .. anyacca .
“paTyAragvaDatiktAtrivfdAmalakEH SftaM toyam .
pAcanasArakamuktaM muniBirjjIrRajvare sAme ..”
iti ArogyapaYcakadbayam .. * ..
“anantAM bAlakaM mustaM nAgaraM kawurohiRIm .
pizwvA muKAmbunA kalkaM pAyayedakzasammitam ..
kalkaH svalpena kAlena hanyAt sarvvajvarAnayam .
vidaDyAt kozWasaMSudDiM dIpayecca hutASanam ..”
<P>anantA sArivA . iti sArivAdikalkaH .. * ..
saMSoDanaM saMSamanaYca yezAM nizidDaM tAnAha .
“pItAmburllaNGanakzIRo jIrRI BuktaH pipAsitaH .
na pibedOzaDaM yattu saMSoDanamaTetarat ..”
pItAmbuH pItatiktAmbuH . BuktaH BuktavAnityarTaH .
atrADyavasitAditvAt karttari ktapratyayaH . itarat
saMSamanam .. * ..
“triPalA rajanIyugmaM kaRwakArIyutaM SawI .
trikawu granTikaM mUrvvA guqUcI DanvayAsakaH ..
kawukA parpawo mustaM trAyamARA ca bAlukam .
nimbaM puzkaramUlaYca maDuyazwI ca vatsakaH ..
yavAnIndrayavo BArgI SigrubIjaM surAzwrajA ..
vacA tvak padmakoSIracandanAtivizA balA ..
SAlIparRI pfSniparRI viqaNgaM tagaraM taTA .
citrakaM devakAzWaYca cavyaM patraM pawolajam ..
jIvakarzaBakO cEva lavaNgaM vaMSalocanam .
puRqarIkaYca kAkolI patrakaM jAtipatrakam ..
tAlISapatrametAni samaBAgAni cUrRayet .
ardDAMSaM sarvvacUrRasya kirAtaM prakzipet suDIH ..
etat sudarSanaM nAma cUrRaM dozatrayApaham .
[Page2-558-a+ 52]
jvarAMSca niKilAn hanyAnnAtra kAryyA vicAraRA ..
pfTagdvandvAgantujAMSca DAtusTAn vizamAMstaTA .
sannipAtIdBavAMScApi mAnasAnapi nASayet ..
SItAdInapi dAhAdIn mohaM tandrAM BramaM tfzAm .
kAsaM SvAsaYca pARquYca hfdrogaM kAmalAmapi ..
trikapfzWakawIjAnupArSvaSUlaYca nASayet .
SItAmbunA pibedetat sarvvajvaranivfttaye ..
sudarSanaM yaTA cakraM dAnavAnAM vinASanam .
tadvajjvarARAM sarvvezAM cUrRametat praRASanam ..”
puzkaramUlABAve kuzWamapi dadyAt . BArgyaBAve
kaRwakArImUlam . sOrAzwrABAve sPuwikAM
dadyAt . tagarAlABe kuzWaM deyam . jIvakarzaBa-
kayoralABe vidArIkandasya BAgadbayaM dadyAt .
puRqarIkaM Svetakamalam . kAkolyaBAve aSva-
ganDAmUlaM dadyAt . tAlISapatrakABAve svarRa-
tAlI pradIyate . iti . aTavA kaRwakArIjawA
deyA . iti sudarSanacUrRam . * .
“SawI niSAdvayaM SuRWI dAru puzkaramUlakam .
elA guqUcI kawukA parpawaSca savAsakaH ..
BArgI kirAtatiktaYca daSamUlaM taTEva ca .
kvATamezAM pibet kfzRasinDucUrRayutaM naraH ..
jvarAn sarvvAn drutaM hanti nAtra kAryyA
vicAraRA ..”
anuBUtamatyuttamametat .. *
“harItakItrivfdvfdDadArakARAM pfTagBavet .
paladvayaM kaRA SuRWI muqUcI gokzuro varI ..
sahadevI viqaNgaYca pratyekaM palasammitam .
maDunA vawikAM kftvA svAdet jvaramapohati ..
kAsaM SvAsaM malastamBaM vahnimAndyaM niyacCati ..
lAkzA daSAkzA aruRA zaqakzA
sacandanaM lohitacandanaYca .
tvakpatrakaM vAri murA samustA
pratyekametAni palonmitAni ..
kirAtatiktastivftAsatiktA-
mftAkaRAparpawakaRwakAryyaH .
viqaNgaviSvAmalakAni vAsA-
rasAniSAvAruRasinDuvArAH ..
etAni deyAni pfTak palArdDa-
mAnAni sarvvARi ca BezajAni .
kalkAnamIzAM vidaDIta gavya-
dugDena vE sArdDatulAmitena ..
tElaM tilAnAntu tulAnumAnaM
tenEva kalkena SanEH pacettu .
hanyAt jvarAn tElamidaM samastAn
kuryyAdbalaM vIryyamatIvapuzwim ..
vimarddanAdASu pariBramaM SramaM
SamaM nayet saMjanayet dyutiM tanoH .
taTA vyaTAmasTisamudBavAmapi
prahatya nidrAM samupArjjayet suKam ..”
aruRA maYjizWA . vAri vAlA . rasA rAsnA .
iti lAkzAditElam .. * ..
“lAkzArasasamaM tElaM tElAnmastu caturguRam .
[Page2-558-b+ 52]
aSvaganDAniSAdArukOntIkuzWAbdacandanEH ..
samUrvvArohiRIrAsnASatAhvAmaDukEH samEH .
sidDaM lAkzAdikaM nAma tElamaByaYjanAdinA ..
sarvvajvarakzayonmAdaSvAsApasmAravAtanut .
yakzarAkzasaBUtaGnaM garBiRInAYca Sasyate ..”
<P>mastu daDijalam . kOntI reRukA . candana-
matra Svetameva na tu raktam . rohiRI kawukI .
iti ca lAkzAditElam .. * ..
“lAkzA haridrA maYjizWA PenilaM maDukaM balA .
lAmajjakaM candanaYca campakaM nIlamutpalam ..
pratyekamezAM zaRmuzwIH paktvA toye caturguRe .
caturBAgAvaSeze tu garBe cEtat samApayet ..
reRukA padmakaYcEva vAjiganDA taTEva ca .
vetasaM corakaM kuzWaM devadAru naKaM tvacam ..
SatapuzpA puRqarIkaM mAMsI maDukameva ca .
eBirakzamitEH kalkEH kazAyeREva pezitEH ..
mastuSuktAranAlAnAmAQakAQakamAvapet .
kzIrAQakasamAyuktaM tElaprasTaM vipAcayet ..
aByaNgAttElametadDi SIGraM dAhamapohati .
vyapohati taTA vAtaM pittaM SlezmaBavaM jvaram ..
sapralApaM satfzRaYca tAluSozaBramAnvitam .
grahopasfzwA ye bAlA rakzaHsaMdUzitASca ye ..
tezAM kazwaM praSamayettElaM lAkzAdikaM mahat ..”
PenilaM vadaram . lAmajjakamuSIravat pItacCavi-
tfRaviSezaH .
lAmajjaMkaM yadA na syAduSIraM dIyate tadA .
campakamityasya sTAne kutrApi gErikaM iti pAWaH .
nIlotpalasyAlABe tu kumudaM deyamizyate .
<P>samApayet prakzipedityarTaH . corakaM granTi-
parRasya BedaH BaRwiura iti nEpAladeSe Bavati .
tadalABe granTiparRaM deyam . puRqarIkaM Svetakama-
lam . mastu daDijalam . SuktaM sanDAnaBedaH .
AranAlamapi sanDAnaBedaH . iti mahAlAkzAdi-
tElam .. * .. aTa navajvare rasAH .
“sUto ganDazwaNkaRaH SozaRaSca
sarvvEstulyA SarkarA matsyapittEH .
BUyo BUyo marddayettaM trirAtraM
vallo deyaH SfNgaveradraveRa ..
tApe SItaM vIjanEstakraBaktaM
vfntAkAdyaM paTyametat pradizwam .
adrO cograM hanti sadyo jvarantu
pittADikye mUrdDni toyaYca dadyAt ..”
asya prakriyA . pArASudDa BAga 1 ganDakaSudDa
BAga 1 sohAgABfzwa BAga 1 marica BAga 1
SarkarA BAga 4 rohumatsyakapitta BAga 3 .
amuM pratidinaM sarvvaM dinatrayaM mardayet . rasa-
mimaM raktitrayamitamArdrakarasena dadyAt . odanaM
takaM vfntAkaPalaM BoktuM dadyAt . vyajanAdyEH
SItalamupacAraM kuryyAt . udakamaYjarIraso nava-
jvarezu .. * .. rasaratnapradIpe .
“adyAt samaM sUtasamudraPena
hiNgUlaganDaM parimfdya yAmam .
[Page2-558-c+ 52]
navajvare vallayugaM triGasra-
mArdrAmBasAyaM jvaraDUmaketuH ..”
prakriyA . pArASudDaganDakaSudDahiNgulaSudDasamudra-
PenasaBAgaM sarvvaM yAmamekamArdrakarasena saMmarddya
raktikAzawkamitamArdrakarasena dinatrayaM navajvarI
Bakzayet . dinatrayAnnavajvaro naSyet . iti
jvaraDUmaketuH .. * .. rasendracintAmaRO .
“SudDaH sUto vizo ganDaH pratyekaM SARasaMmitaH .
DUrttabIjaM triSARaM syAt sarvveByo dbiguRA
Bavet ..
hemAhvA kArayedezAM cUrRaM sUkzmaM prayatnataH .
jambIrajIrakErddeyaScUrRaM guYjAdbayonmitam ..
Ardrakasya rasenApi jvaraM hanti tridozajam .
EkAhikaM dbyAhikaYca tryAhikaYca caturTakam ..
vizamaYca jvaraM hanyAnnavaM jIrRaYca sarvvaTA .
mahAjvarANkuSo nAmnA raso'yaM sarvvasaMmataH ..”
prakriyA . SudDapArA SudDaganDaka SudDaviza pratyekaM
waNka 1 DattUrabIja waNka 3 cokawaNka 12 sarvvezAM
cUrRamatisUkzmaM karttavyam . iti mahAjvarA-
NkuSaH .. * .. sarvvajvarezu SArNgaDare .
“eko BAgo rasAt SudDAcCEleyaH pippalI SivA .
AkArakaraBo ganDaH kawutElena SoDitaH ..
PalAni cendravAruRyAScaturBAgamitA amI .
ekatra marddayeccUrRamindravAruRikArasEH ..
mAzonmitAM varwAM kftvA dadyAt sadyojvare buDaH .
CinnArasAnupAnena jvaraGnI vawikA matA ..”
SEleyaH Caqa iti loke . SivAtra harItakI .
AkArakaraBaH akarakarahA iti loke . catu-
rBAgamitA amI SEleyAdayaH zaw samuditA
BAgacatuzwayamitAH . iti jvaraGnIvawikA .. * ..
SArNgaDare .
“rasaM ganDaYca daradaM jEpAlaM kramavardDitam .
dantIrasena saMpizya vawI guYjAmitA kftA ..
praBAte sitayA sArdDamasitA SItavAriRA .
ekena divasenEzA navajvaraharI Bavet ..”
iti ca jvaraGnIvawikA .. * .. rasaratnapradIpe .
“raso ganDo vizaM SuRWI pippalI maricAni ca .
paTyA viBItakaM DAtrI dantIbIjaYca SoDitam ..
cUrRamezAM samAMSAnAM droRapuzpIrasEH puwet .
vawIM mAzaniBAM kuryyAt BakzayennUtane jvare ..”
iti navajvarIharIvawI . iti navajvare rasAH .. * ..
aTa sAmAnyajvare rasAH .
“SudDaM sUtaM vizaM ganDaM DUrttabIjaM triBiH samam .
caturRAM dbiguRaM vyozaM cUrRaM guYjAdbayonmitam ..
Ardrakasya rasEH kiMvA jambIrasya rasEryutam .
mahAjvarANkuSo nAmnA sarvvajvaravinASanaH ..
EkAhikaM dbyAhikaYca tryAhikaYca caturTakam .
vizamaM vA tridozaMvA jvaraM hanti na saMSayaH ..”
prakriyA . SudDapArAwaNka 1 SudDavizawaNka 1 SudDa-
ganDakawaNka 1 DattUrabIjawaNka 3 SowiwaNka 4
pIparIwaNka 4 maricawaNka 4 sarvvezAM cUrRamati-
sUkzmaM karttavyam . iti mahAjvarANkuSaH .. * ..
[Page2-559-a+ 52]
sarvvajvarezu sarvvarasagranTezu .
“sUtaM ganDaM vizaYcEva waNkaRaYca manaHSilA .
etAni waNkamAtrARi maricaM tvazwawaNkakam ..
kawutrayaM waNkazawkaM Kalle kziptvA vicUrRayet .
rasaH SvAsakuWAro'yaM SvAsasarvvajvarApahaH ..”
iti SvAsakuWAro rasaH .. * ..
SvAse sarvvajvare rasaratnAkare .
“dArumUzAM SiKigrIvAM rasakaYca pfTak pfTak .
waNkatrayAnumAnena gfhItvA kanakadravEH ..
marddayettridinaM kAryyA vawI caRakamAtrayA .
maricErekaviMSatyA saptaBistulasIdalEH ..
KAdedbawIdbayaM paTyaM dugDaBaktaM saSarkaram .
taruRaM vizamaM jIrRaM hanyAt sarvvajvaraM Druvam ..”
dArumUzA dArumUzI . SiKigrIvA tutiyA .
rasakaM KapariyA . pratyekaM waNka 3 DattUrapatra-
svarasena marddayet . iti jvarANkuSaH .. * ..
sarvvajvarezu .
“nAgaraM karzamAtraM syAt karzamAtraYca waNkaRam .
maricaM sArdDakarzaM syAt tAvaddagDavarAwakam ..
vizaM karzacaturTAMSaM sarvvamekatra cUrRayet .
raso hutASano nAmnA KAdyo guYjAmito jvare ..”
iti hutASano raso jvare .. * ..
“SudDajEpAlawaNkantu kawvIwaNkadbayonmitam .
gErikaM waNkamekaYca kanyAnIreRa marddayet ..
kalAyasadfSI kAryyA vawikA tAYca Bakzayet .
SItalena jalenEzA vawI jIrRajvarApahA ..”
iti jvaraGnIvawI ..
“dbiBAgatAlena hataYca tAmraM
rasaYca ganDaYca samInamAyuH .
vizaM samaYca dbiguRaYca tAmraM
trisaptarAtreRa divAkarAMSEH ..
vimarddyarizwasvarasena cUrRaM
guYjEkadattaM sitayA sametam .
jvarANguSo'yaM ravisundarAKyo
jvarAnnihantyazwaviDAn samastAn ..”
asya prakriyA . pArAwaNka 1 ganDakawaNka 1 viza-
waNka 1 dbiguRatAlakahatatAmrawaNka 2 rohumatsyaka-
pitta 1 sava ekatra Kale javacUrRa hoi mile
tava nIvike pAtakI svarasakaBAvanA 21 GAme
maha devE mAtrA rattI eka anupAna Sveta-
SaMrkarA ratI 2 KAi . iti sarvvajvare ravi-
sundaro rasaH .. * ..
“SudDaM sUtaM taTA ganDaM Kalle tAvadbimarddayet .
sUtaM na dfSyate yAvat kintu kajjalavadBavet ..
ezA kajjalikA KyAtA vfM haRI vIryyavardDinI .
nAnAnupAnayogena sarvvavyADivinASinI ..” * ..
kajjalikAviDAnaM tadguRaSca rasaratnapradIpe .
“jayApatrarasenATa vardDamAnarasena ca .
BfNgarAjarasenApi kAkamAcyA rasena ca ..
rasaM saMSoDya yatnena tatsamaM Soyayedbalim .
BfNgarAjarasEH pizwvA SozayedarkaraSmiBiH ..
saptaDA vA triDA vApi paScAccUrRantu kArayet .
[Page2-559-b+ 52]
cUrRayitvA samaM tena rasena saha marddayet ..
nazwasUtaM yadA cUrRaM Bavet kajjalasanniBam .
nirDUme varadANgAre dravIkuryyAt prayatnataH ..
tatra taM mahizIvizWAsTApite kadalItale .
niHkzipya taduparyyanyat patraM dattvA prapIqayet ..
SItalAntAt tataH patrAt samudDftya vicUrRayet .
evaM sidDA BavedbyADiGAtinI rasaparpawI ..
jvarAdivyADiBirvyAptaM viSvaM dfzwvA purA haraH .
cakAra kfpayA yuktaH suDAvadrasaparpawIm ..
raktikAsaMmitAM tAvadBfzwajIrakasaMyutAm .
guYjArdDaBfzwahiNgvAQyAM BakzayedrasaparpawIm ..
rogAnurUpaBEzajyErapi tAM BakzayedbuDaH .
pibettadanupAnIyaM SItalaM culukatrayam ..
pratyahaM vardDvayettasyA ekEkAM raktikAM Bizak .
nADikAM daSaguYjAto BakzayettAM kadAcana ..
ekAdaSadinAramBAt tAM taTEvApakarzayet .
evametAH samaSnIyAnnaro viMSativAsarAn ..
SivaM guruM taTA viprAn pUjayitvA praRamya ca .
SradDayA BakzayedetAM kzIramAMsarasASanaH ..
jvaraYca grahaRIYcApi taTAtIsArameva ca .
kAmalAM pARqurogaYca SUlaplIhajalodaram ..
evamAdIn gadAn hatvA hfzwaH puzwaSca vIryyavAn .
jIvedbarzaSataM sAgraM valIpalitavarjjitaH ..”
iti rasaparpawI .. * ..
aTa jvariRe annadAnasamayaH . tatra carakaH .
“kzut samBavati pakvezu rasadozamalezu ca .
kAle vA yadi vAkAle so'nnakAla udAhftaH ..”
anyacca .
“Ame pAkaM gate nFRAM yadA BojanalAlasA .
Bavet kAle hyakAle vA so'nnakAla udAhftaH ..”
tatra kAlamAha . jvarasya pAkAvasTAnnadAnakAlaH
jvarasya pAkakAlaSca .
“vAtikaH saptarAtreRa daSarAtreRa pEttikaH .
SlEzmiko dbAdaSAhena jvaraH pAkamupEti hi ..”
jvarasya pAka upaSamaH .. jvarapAkenEva rasapAke
dozapAko'pi kaTitaH . yato dozapAkaM vinA
jvarapAko na Bavati rasapAkaM vinA dozapAkaSca
na Bavati .. * .. nanu yaTA pEttiko jvaro daSAho-
rAtreRa pAkaM yAti . ekAdaSe dine'nnaM dIyate .
taTA SlEzmiko jvaro dbAdaSAhorAtreRa pAkaM
yAti trayodaSadivase'nnaM dIyate . taTA vAtiko
jvara saptAhorAtreRa pAkaM yAti . azwame
divase'nnaM kaTaM na dIyate . kaTaM saptama eva
divase'nnaM dIyate . iti . ucyate .
“kaPapitte drave DAtU sahete laNGanaM bahu .
AmakzayAdUrdDamapi vAyurna sahate kzaRam ..”
iti vacanAdAmarasapAke jAte AhAralABaM
vinA vAyuH kzaRamAtramapi soQuM na Saknoti .
sa ASukAritvAm kzaRAdAkzepakAdIn vikA-
rAn saMjanayati .. ato vAtike jvare pAka-
dinAnAmantime saptama eva dine'nnaM dIyate .
taTA ca DanvantariH .
[Page2-559-c+ 52]
“jvarABiBUtaH zaqahe vyatIte
vipakvadozaH kftalaNGanAdiH .
yo BezajaM KAdati vEdyavaSyo
niHsaMSayaM hantyacirAt sa rogAn ..”
jvarABiBUtaH vAtajvarABiBUtaH . vipakvadozaH
pakvavAtaH . kftalaNGanAdiH AdiSabdAt kfta-
pakvajalapAnanirvvAtagfhavAsagurUzRavasanaDAra-
RAdiH . BezajamityannasyApyupalakzaRam . ataeva
carakaH .
“jvaritaM zaqahe'tIte laGvannaM pratiBojitam .
pAcanaM SamanIyaMvA kazAyaM pAyayettu tamiti ..”
jvaritaM vAtajvariRam .. zaqahe'tIte ityupalakza-
Ram .. pittajvariRaM daSAhe'tIte .. SlezmajvariRaM
dbAdaSAhe'tIte .. laGvannaM BojitaM jvariRaM pAcanaM
SamanIyaMvA kazAyaM pAyayet . punaH sa eva .
“sarvvajvarezu jvaritaM dinAnte BojayellaGu ..”
dinAnte'ntaSabdo'tra maDyavAcI tena triDA
viBaktasya divasasya maDyaBAge pittaprADAnyasamaye ..
uktaYca vAgBawena .
“vayo'horAtriBuktAnAM te'ntamaDyAdigAH kramA-
diti .”
te vAtapittaSlezmARaH .. pittakAle'pi maDyAhnA-
darvvAk . yata Aha .
“yAmamaDye na BoktavyaM yAmayugmaM na laNGayet .
yAmamaDye rasotpattiryAmayugmAdbalakzayaH ..” iti ..
etat susTaparamiti cettanna . yata Aha .
“Slezmakzaye pravfdDozmA balavAnanalastadA .
vegApAye'nyaTA tadDi jvaravegABivardDvanam ..”
tadA pittaprADAnyasamaye . anyaTA uktasama-
yAdanyadA . vegApAye jaWarAgniveganASe . tat
BojanaM jvaravegABivardDanaM BavatItyarTaH .. * ..
atra vizamajvariRe'nnaM dAtuM kAlaviSezamAha
carakaH .
“sarvvajvarezu saptAhaM mAtrAvallaGu Bojayet .
vegApAye'nyaTA tadDi jvaravegABivardDanam ..”
sarvvajvarezu sarvvavizamajvarezu . vegApAye jvara-
vegApAye Bojayet . anyaTA jvaravegApAyaM
vinA . tat BojanaM jvaravegABivardDanaM BavatI-
tyarTaH .. * .. aTAnnagrahaRAya sTAnamAha .
“AhAranirhAravihArayogAH
sadEva sadBirvijane viDeyAH ..” iti .. * ..
atyabalasya jvaritasya BojanArTopaveSanaprakAra-
mAha suSrutaH .
“jvare prameho Bavati svalpErapi vicezwitEH .
nizaRRaM BojayettasmAnmUtroccArO ca kArayet ..”
nizaRRaM yaTAsTAnasTitameva na tu sTAnAntaraM
nItam .. * .. annagrahaRasamaye praTamaM jvaritena
kavalaH karttavya ityAha .
“yaTA dozocitErdravyEH karttavyaH kavalagrahaH .
arocakAsyavErasyamalapUtiprasekahft ..
BfzwajIrakacUrRena sinDujanmayutena ca .
jihvAM dantAn muKasyAntarGfzwvA kavalamAcaret ..
[Page2-560-a+ 52]
muKe malaM viganDatvaM virasatvaYca naSyati .
manaH prasannaM Bavati Bojane'tirucirBavet ..
jvarito hitamaSnIyAdyadyapyasyArucirBavet .
annakAle hyaBuYjAnaH kzIyate Briyate'pi ca ..”
ayamarTaH . yadyapi asya jvaritasya hite Bakzye
arucirBavet taTApi jvarito hitamevASnIyA-
diti niyamaH . yata Aha suSrutaH .
“gurvvaBizyandyakAlaYca jvarI nAdyAt kaTaYcana .
na tu tasyAhitaM BuktamAyuze cAsuKAya ca ..
AnadDastimitErddozEryAvantaM kAlamAturaH .
tAvatkAlaM sa laGvannamaSnIyAt saviriktavat ..”
AnadDastimitErddozEH apakvErdozErvyApta ityarTaH ..
nanu hite vastuni kaTamaruciH syAdata Aha .
sAtatyAt svAdbaBAvAcca paTyaM dbezyatvamAgatamiti .
sAtatyAt ekasyEva Bakzasya sarvvadopayogAt .
svAdvaBAvAcca BakzyAntarAdapi visvAdutaH . paTya-
mapriyaM syAt taTApi tadeva paTyam . kalpanA-
viDiiBistEstEH priyatvaM gamayet punariti ..
aTa ca jvarito'nnakAle'SnIyAdeveti dbitIyo
niyamaH . kuta iti cet hi yato heto aBuYjAnaH
kzIyate'pakvaDAturBavati tato Briyate'pi ca .. * ..
jvaritAya hitAnyannAdInyAha .
“raktaSAlyAdayaH SastAH purARAH zazwikEH saha .
yavAgvodanalAjArTe jvaritAnAM jvarApahAH ..”
tatra raktaSAliguRAH .
“raktaSAlirvvarastezAM balyo varRyastridozajit .
cakzuzyo mUtralaH svaryyaH SukralastfqjvarApahaH ..
vizavraRaSvAsakAsadAhanudbahnipuzwidaH .
tasmAdalpAntaraguRAH SAlayo mahadAdayaH ..”
raktaSAliryo magaDadeSe dAudaKAnI iti prasidDaH ..
“mudgAn masUrAMScaRakAn kulatTAn samakuzwa-
kAn .
yUzArTe yUzasAtmyAnAM jvaritAnAM pradApayet ..”
tatra mudgAdiguRAstattacCabde drazwavyAH .. * ..
“pawolapatraM vArttAkuM kulakaM kAravellakam .
karkowakaM parpawakaM gojihvAM bAlamUlakam ..
patraM guqUcyAH SAkArTe jvaritAnAM pradApayet ..”
tatra pawolAdiguRAstattacCabde drazwavyAH .. * ..
“lAvAn kapiYjalAneRAn hariRAn pfzatAn
SaSAn .
kuraNgAn kAlapucCAMSca taTEva mfgamAtfkAn ..
mAMsArTe mAMsasAtmyAnAM jvaritAnAM pradApayet .
sArasakrOYcaSiKinastaTA tittirakukkuwAn ..
gurUzRatvAnna SaMsanti kecidevaM vyavasTitAH ..”
tittiriratra kfzRatittiriH . gOratittireH
kapiYcalapadena pUrvvaM gfhItatvAt ..
“jvaritAnAM prakopantu yadA yAti samIraRaH .
tadEte'pi hi Sasyante mAtrAkAlopapAditAH ..
kapiYjala iti KyAto lokezu gOratittiriH ..”
iti .. * ..
“nimbUkaM dAqimaM DAtrIPalamamlaM prakANkzate .
pradadyAdamlasAtmyAya kAYjikaM vA purAtanam ..”
[Page2-560-b+ 52]
aTOzaDasidDAyAH peyAyAH guRASca .
“annakAle hitA peyA yaTAsvaM pAcanEH kftA .
dIpanI pAcanI laGvI jvarArttAnAM jvarApahA ..”
yaTAsvaM pAcanEH kftA yaTAdozaM pAcanEH kftA .
yaTA, --
“paYcamUlyAH kazAyantu pAcanaM vAtike jvare .
sakzOdraM pEttike mustakawukendrayavEH kftam ..
pippalyAdikazAyantu pAcanaM kaPaje jvare .
laGunA paYcamUlena pippalyA saha DAnyayA ..
mahatyA paYcamUlyATa vyAGrI dusparSagokzurEH .
sidDAni BizagannAni prayuYjIta yaTAkramam ..
vAtapitte Slezmapitte kaPavAte tridozaje ..”
asyAyamarTaH . vAtapitte laGunA paYcamUlena
sidDAnyannAni Bizak prayuYjIta .
“SAliparRI pfSnipaRIM kaRwakArIdbayaM taTA .
gokzuraH paYcamaH proktaH paYcamUlamidaM laGu ..
Slezmapitte vAtapitte pippalyA saha DAnyayA ..”
kaPavAte mahatyA paYcamUlyA .
“SrIPalaH sarvvatoBadrA pAwalA gaRikArikA .
SyonAkaH paYcamaH proktaH paYcamUlamidaM mahat ..
tridozaje jvare deyA vyAGrI dusparSagokzurEH .
vyAGrI kaRwakArikA . dusparSo yavAsaH .
peyAMvA raktaSAlInAM vastipArSvaSiroruji .
SvadaMzwrAkaRwakArIByAM sidDAM jvaraharIM pibet ..
vibadDavarccAH sayavAM pippalyAmalakEH SftAm .
sarpizmantIM pibet peyAM jvarI dozAnulomanIm ..
kAsISvAsI ca hikkI ca paYcamUlISftAMpivet ..”
yavo'trAnnam . atra paYcamUlI bfhatI laGvI ca
hitA . tayA SftAM peyAM pibedityarTaH .
“peyA BezajasaMyogAllaGutvAccAgnidIpikA .
vAtamUtrapurIzARAM dozARAM cAnulomikA ..
svedanAya ca sozRatvAddravatvAt tfwSamAya ca .
AhAraBAvAt prARAya saratvAllAGavAya ca ..
jvaraGnIhetusAtmyatvAttasmAttAM pUrvvamAcaret ..”
hetusAtmyatvAt hetavo vAtapittakaPAstezAM
sAtmyatvAt ..
“yavakolakulatTAnAM mudgamUlakaSuRWayoH .
ekEkaM muzwimAdAya pacedazwaguRe jale ..
paYcamuzwika ityeza vAtapittakaPApahaH .
SUle praSasyate gulme kAse SvAse kzaye jvare ..”
paYcamuzwikayUzaH .. * ..
“rudDamUtrapurIzasya gude varttiM niDApayet .
pippalIpippalImUlaM yavAnIcavyasADitam ..
pAyayeta yavAgUM vA mArutAdyanulomanIm ..”
pevAyA yavAgvASca kvacidapavAdamAha .
“madAtyaye madyanitye grIzme pittakaPotTite .
UrdDvage raktapitte ca yavAgUrnna hitA jvare ..
dAhacCarddyardditaM kzAmaM nirannaM tfzRayAnvitam .
SarkkarAmaDusaMyuktaM pAyayellAjatarpaRam ..”
lAjaSakturUpaM tarpaRam . taTA ca granTAntare .
“dAhacCarddyardditaM kzAmaM nirannaM tfzRayAnvitam .
GarmmArttaM madyapaYcApi toyAloqitaSaktukam ..
[Page2-560-c+ 52]
SarkkarAmaDusaMyuktaM pAyayellAjatarpaRam .
jvarApahEH PalarasEryuktamannaM hitaM kvacit ..” * ..
santarpaRasvarUpaYcAha DanvantariH .
“drAkzAdAqimaKarjjUramfditAmbusaSarkkaram .
lAjacUrRaM samaDvAjyaM santarpaRamudAhftam ..
lAjAcUrRam . drAkzAdijalaSarkkarAmaDvAjyasahitaM
tarpaRamuktamityarTaH .. lAjaSaktuguRASca guRagranTe .
“lAjAnAM SaktavaH kzOdrasitAyuktA viSezataH .
CarddyatIsAratfqdAhavizamUrcCAjvarApahAH ..”
carakaSca .
“tatra tarpaRamevAdO pradeyaM lAjaSaktutaH .
jvarApahEH PalarasEryuktaM maDusaSarkkaram ..”
jvaraGnAni PalAnyAha caraka eva .
“drAkzAdAqimaKarjjUrapiyAlEH saparUzakEH .
tarpaRArhasya dAtavyaM tarpaRaM jvaranASanam ..”
piyAlamatra pakvaPalaM na tanmajjAtigurutvAt .
tarpaRArhasya dAhacCardditfzArttasya laNGitasya
kzIRasyetyarTaH .
SramopavAsAnilaje hito nityaM rasOdanaH ..
raso'tra mAMsarasaH . tena sikta odano rasO-
danaH . annena vyaYjanamityanena samAsaH ..
“mudgayUzOdanaScEva hitaH kaPasamutTite .
sa eva sitayA yuktaH SItapittajvare hitaH ..”
sa eva mudgayUzOdana eva ..
“kfSo'lpadozo yaH kzIRakaPo jorRajvarAnvitaH .
vibanDAsfzwadozaSca rUkzaH pittAnilajvarI ..
pipAsArttaH sadAhaSca payasA sa suKI Bavet ..”
anyacca .
“ajAdugDaM guqopetaM pAtavyaM jvaraSAntaye .
tadeva tu payaH pItaM taruRe hanti mAnavam ..”
taruRe jvare . anyacca .
“jIrRe jvare kaPe kzIRe kzIraM syAdamftopamam .
tadeva taruRe pItaM vizavadDanti mAnavam ..” * ..
aTa jvariRo niyamamAha .
“na dbiradyAnna pUrvvAhne nABizyandi kadAcana .
na tIkzRaM na guruprAyo BuYjIta taruRajvarI ..
na jAtu tarpayet prAjYaH sahasA jvarakarzitam .
tena saMSamito'pyasya punareva BavejjvaraH ..” * ..
aTa jvaravimukteH pUrvvarUpamAha .
“dAhaH svedo BramastfzRA kampaviqBidasaMjYitAH .
kUjanaM cAti vEganDyamAkftijvaramokzaRe ..”
viqBit malapravfttiH . atra sampadAditvAt
BAve kvip . kUjanaM kunTanam . ativEganDyaM
gAtrasya . jvaramuktO BavizyatyAmetallakzaRaM Bavati ..
nanu dozakzayaM vinA na vyADinivfttiH . kzIRaSca
dozaH kaTamevaMviDaM rUpaM karizyati . ucyate .
kaScit kzIRo'pi dozaH vinASakAle svaSaktiM
darSayati . yaTA nirvvARAvasTAyAM dIpo viSe-
zAt prajvalati . vAgBawo'pyAha .
“DAtUn prakzoBayandozo mokzakAle vilIyate .
tato naraH Svasan kUjan vaman Kidyanna cezwate ..”
na cezwate acezwaSca syAt .
[Page2-561-a+ 52]
“tridozaje jvare hyetadantarvege ca DAtuge .
lakzaRaM mokzakAle syAdanyasmin svedadarSanam ..”
etaddAhAdikaM lakzaRaM mokzakAle etezveva
jvarezu syAt . kezu tridozaje . antarvvege .
DAtuge jvare . anyasmin svedamAtraM darSanaM
Bavati .. * ..
aTa jvaramuktasya lakzaRamAha .
“deho laGurvyapagataklamamohatApaH
pAko muKe karaRasOzWavamavyaTatvam .
svedaH kzavaH prakftiyogimano'nnalipsA
kaRqUSca mUrdDni vigatajvaralakzaRAni ..”
suSruto'pyAha .
“svedo laGutvaM SirasaH kaRqUH pAko muKasya ca .
kzavaTuScAnnakANkzA ca jvaramuktasyalakzaRam ..” * ..
aTa jvaramuktasya niyamAH .
“vyAyAmaYca vyavAyaYca snAnaM caMkramaRAni ca .
jvaramukto na seveta yAvanna balavAn Bavet ..”
anyacca .
“vyAyAmaYca vyavAyaYca pravAtaM SiSiraM jalam .
jvaramukto na seveta yAvanna balavAn Bavet ..
api jvaravimuktasya snAnaM kuryyAt punarjvaram .
tasmAjvaravimukto'pi snAnaM vizamiva tyajet ..
balavarRAgnivapuzAM yAvanna prakftirBavet .
tAvajjareRa mukto'pi varjjanIyAni varjjayet ..”
aTa vAtajvarADikAraH . tatra vAtajvarasya
viprakfzwasannikfzwakAraRakaTanapUrvvikAM saMprApti-
mAha .
“vAtalAhAracezwAByAM vAyurAmASayASrayaH .
bahirnirasya kozWAgniM jvarakft syAdrasAnugaH ..”
aTa tasya pUrvvarUpamAha . jfmBAtyarTaM samI-
raRAditi . samIraRAt jvare utpatsyati atyarTaM
jfmBA syAt . jfmBA ca SramAdipUrvvikA Bavati ..
aTa vAtajvarasya lakzaRamAha .
“vepaTurvvizamo vegaH kaRWOzWamuKaSozaRam .
nidrAnASaH kzavastamBo gAtrARAM rOkzameva ca ..
SirohfdgAtrarugvaktravErasyaM badDaviwkatA .
SUlADmAne jfmBaRaYca Bavatyanilaje jvare ..”
etAni lakzaRAni prAyo BAvitvena suSrutena
nirddizwAni . cakArAdanyAnyapi carakanidA-
noktAni bodDavyAni . tAnyeva Slokena pradarSyante .
“Bavanti viviDA vAtavedanA syAdasuptatA .
piRqikodvezwanaM karRasvano vaktrakazAyatA ..
UrusAdo hanustamBo viSlezaH sanDijAnunoH .
SuzkakAso vamirlomadantaharzaH SramaBramO ..
aruRaM netramUtrAdi tfw pralApozRakAmitA ..”
vizamo vegaH SarIrozRatAdirUpo jvaravego
vizamo BavatItyarTaH . kzavastamBaH CikkAyA
aBAvaH . taTA ca vAgBawaH .
“hazIM romANgadantezu vepaTuH kzavaTograhaH ..” iti .
carako'pi . kzavaTUdgAranigraha iti . Siro-
hfdgAtraruk gAtrapade prayukte SirohfcCabda-
prayogastatra viSezeRa vedanAboDanArTaH .. * ..
[Page2-561-b+ 52]
aTa vAtajvaracikitsA .
“AmASayasTo hatvAgniM sAmo mArgAn
piDApayan .
vidaDAti jvara dozastasmAllaNGanamAcaret ..”
iti vacanAt sAmAnyato jvarimAtrasya yAva-
dArogyadarSanaM laNGanABiDAne vAtajvariRo
laNGanaviDAne viSezamAha carakaH .
“jvaritaM zaqahe'tIte laGvannaM pratiBojitam .
pAcanaM SamanIyaMvA kazAyaM pAyayedBizak ..”
suSruto'pyAha .
“vAtike saptarAtreRa daSarAtreRa pEttike .
SlEzmike dbAdaSAhena jvare yuYjIta Bezajamiti ..”
nanu annaM vE prARinAM prARA iti SrutiH tadannaM
vinA prARiBiH kaTaM sTAtavyamityAha .
“dozARAmeva sA SaktirllaNGane yA sahizRutA .
na hi dozakzaye kaScit soQuM Saknoti laNGanam ..
kaPapitte drave DAtU sahete laNGanaM bahu .
AmakzayAdUrdDamapi vAyurnna sahate kzaRam ..” * ..
BezajamAha .
“SrIPalaH sarvvatoBadrA kAmadUtI ca SoRakaH .
tarkArI gokzuraH kzudrA bfhatI kalasI sTirA ..
rAsnA kaRA kaRAmUlaM kuzWaM SuRWI kirAtakaH .
mustAmftA balA bAlaM drAkzA yAsaH SatAhvikA ..
ezAM kvATo nihantyeva praBaYjanakftaM jvaram .
sopadravaYca yogo'yaM sarvvayogavaraH smftaH ..”
SrIPalo vilvaH . sarvvatoBadrA gamBArI . kAma-
dUtI pAwalA . SoRakaH SonApAQA iti
loke . tarkkArI gaRikArikA . kalasI pfSni-
parRI . sTirA SAliparRI . bAlaM suganDabAlA .
yAso yavAsaH . iti daSamUlAdikvATaH .. * ..
suSrutastu .
“paYcamUlI kazAyantu pAcanaM vAtike jvare .” iti .
atra paYcamUlI bfhatpaYcamUlI . ataeva triSatI .
“SrIparRI tarkkArI SrIPalawuRwukapAwalAmUlEH .
pAcanamuditaM mArutajanitajvarahArivAriRi
kaTitEH ..”
iti bfhatpaYcamUlI kvATaH .. * ..
“kirAtAbdAmftodIcyabfhatIdbayagokzurEH .
triparRIkalasIviSvEH kvATo vAtajvarApahaH ..”
udIcyaM bAlakam . triparRI SAliparRI .
kalasI pfSniparRI . iti kirAtAdikvATaH .. * ..
“guqUcIpippalImUlanAgarEH pAcanaM Sftam .
vAtajvare taTA peyaM kAliNgaM saptame'hani ..”
kAliNgaM SftaM EndrayavaM Sftam .. * ..
triSatI .
“viSvAmftAgranTikasidDatoyaM
marujjvarasyAptivataH kuto'yam .
kvATo'Ta kustumburudevadAru-
kzudrOzaDEH pAcanamatra cAru ..”
OzaDaM SuRWI . kvATaH pAcanamiti . vedAH
pramARamitivat .
“paYcamUlIbalArAsnAkulatTaH saha puzkarEH .
[Page2-561-c+ 52]
kvATo hanyAcCiraHkampaM parvvaBedaM marujjaram ..”
paYcamUlI vilvAdiH . iti bfhatpaYcamUlyAdikvATaH ..
“kaRArasonAmftavalliviSvA-
nidigDikAsinDukaBUminimbEH .
samustakErAcaritaH kazAyo
hitASinAM hanti gadAnimAMstu ..
jvaraM marudduzwisamudBavaM taTA
balAsajaYcAnalamandatAYca .
kaRWAvaroDaM hfdayAvaroDaM
svedaYca romAYcahimatvamohAn ..”
iti kaRAdikvATaH .. * ..
“SudDaM SaNkaraSukramakzatulitaM mArArinArIraja-
stAvattAvadumApatisPuwagalAlaNkAravastu smftam ..
tAvatyeva manaHSilA ca vimalA tAvattaTA waNkaRaM
SuRWI dbyakzamitA kaRA ca maricaM dikpAla-
saMKyAkzakam ..
vizAdi vastUni SiloparizwA-
dbicUrRayedbAsasi SoDayecca .
tatastu Kalle rasaganDakO ca
cUrRaYca tadyAmayugaM vimarddya ..
kalpatarunAmaDeyo yaTArTanAmA rasaH SrezWaH .
samIraRaSlezmagadAn harate mAtrAsya guYjEkA ..
ArdrakeRa samameza Bakzito
hanti vAtakaPasamBavaM jvaram .
SvAsakAsamuKasekaSItatA-
vahnimAndyavirucIMSca nASayet ..
nasyenASveva harati Siro'rttiM kaPavAtajAm .
mohaM mahAntamapi ca pralApaM kzavaTugraham ..”
kalpatarurasaH .. sAmAnyajvaracikitsokto mahA-
jvarANkuSaH pradeyo'tra .. * ..
“vizamahOzaDamAgaDikozaRA
dyumaRiraktakamArdrakamardditam .
kramavivardDitamuddalitajvara-
stripuraBErava eva raso varaH ..”
dyumaRiH mAritaM tAmraM tasya BAgAH paYca .
raktakaM hiNgulaM tasya BAgAH zaw . mAtrAsya
raktikArdDam . tripuraBEravo raso jvare .. * ..
“vAtaSlezmajvare svedaM jaNGApArSvAsTiSUlini .
pInasaSvAsavADiryye kArayettadbiDAnavit ..
srotasAM mArddavaM kftvA nItvA pAvakamASayam .
hatvA vAtakaPastamBaM svedo jvaramapohati ..
“KarparaBfzwapawasTitakAYjikasaMsiktabAlukAsvedaH .
Samayati vAtakaPAmayamastakaSUlANgaBaNgA-
dIn ..”
bAlukAsvadaH kampe SirohfdayagAtravyaTAyAM
jfmBAyAm . pAdasuptatAyAM piRqikodvezwane Uru-
sAde hanustamBe lomaharze ca .. * ..
“mAtuluNgaPalakeSaro DftaH
sinDujanmamaricAnvito muKe .
hanti vAtakaParogamAsyaga
SozamASu jaqatAmarocakam ..”
iti kavalaH kaRWOzWamuKaSoze .. * ..
[Page2-562-a+ 52]
anyacca .
“SarkkarAdAqimAByAYca drAkzAdAqimayostaTA .
kalkaM viDArayedAsye SozavErasyanASanam ..
drAkzAmalakayoH kalkaM saGftaM vadane kzipet .
tena GfzwvA muKasyAntaH saMSozastena SAmyati ..
surasaM jAyate vaktraM rucirBavati Bojane ..” * ..
nidrAnASasya nidAnamAha .
“lAvaRaM laNGanaM cintA vyAyAmaH SokaBIkruDaH .
eBireva BavennidrAnASaH SlezmAtisaMkzayAt ..”
asya cikitsAmAha .
“Bfzwantu vijayAcUrRaM maDunA niSi Bakzayet .
nidrAnASe'tisAre ca grahaRyAM pAvakakzaye ..
guqaM pippalImUlasya cUrRenAloqitaM lihan .
cirAdapi ca saMnazwAM nidrAmApnoti mAnavaH ..
vAyasajaNGAmUlaM mUlaM vA Sirasi kAkamAcyASca .
viDftaM nidrAjanakaM snuNmUlaM vA SftaM saguqam ..”
pItamiti SezaH ..
“mUlantu kAkamAcyA badDaM sUtreRa mastake niyatam .
vidaDAti nazwanidro nidrAmASveva sidDamidam ..
SIlayenmandanidrastu kzIramadyarasAn daDi .
aByaNgodbarttanasnAnamUrdDvakarRAkzitarpaRam ..”
rasaM mAMsarasam ..
“kAntAbAhulatASlezAnivfttikftakftyatA .
mano'nukUlA vizayAH kAmaM nidrAsuKapradAH ..
rase SAke ca sUpe ca sarpiryUzapayaHsu ca .
nidrAM saYjanayatyASu palARqurupayojitaH ..”
rase mAMsarase ..
“EkzavaM potakI mAzAH surA mAMsarasaH payaH .
goDUmatilamatsyASca nidrAM kurvvanti dehinAm ..”
nidrAnASe .. * ..
“dAru hEmavatI kuzWaSatAhvAhiNgusEnDavEH .
limpet kozREramlapizwEH SUlADmAnayutodaram ..”
hEmavatI SvetavacA . dAruzawkalepaH SUlADmA-
nayoH .. * ..
“kawutElaM kaRAhiNguvacAlaSunasADitam .
uzRaM vinihitaM hanti karRayornisvanaM vyaTAm ..”
tElaM karRasvane .. * ..
“kaRAsuganDivacayA yavAnyA ca samanvitA .
tAmbUlasahitA hanti SuzkakAsaM muKe DftA ..”
SuzkakAse .. * .. aTAnnamAha .
“SramopavAsAnilaje hito nityaM rasOdanaH .
mudgAmalakayUzastu badDaviwkAya dIyate ..”
raso vihitamAMsarasaH ..
“peyAMvA raktaSAlInAM vastipArSvaSiroruji .
SvadaMzwrAkaRwakArIByAM sidDAM jvaraharIM pibet ..
kAsI SvAsI ca hikvI ca paYcamUlISftAM
pibet ..”
peyamiti SezaH . iti vAtajvarADikAraH .. * ..
aTa pittajvarADikAraH . tatra pittajvarasya vipra-
kfzwasannikfzwakAraRakaTanapUrvvikAM saMprAptimAha .
“pittalAhAracezwAByAM pittamAmASayASrayam .
bahirnirasya kozWAgniM jvarakftsyAdrasAnugam ..”
[Page2-562-b+ 52]
pittasya paNgutvAttena kozWAgneruzmA bahirnetuM na
Sakyate . yata Aha .
“pittaM paNgu kaPaH paNguH paNgavo malaDAtavaH .
vAyunA yatra nIyante tatra gacCanti meGavat ..”
iti ..
tato'tra pittaM vAyusahAyaM bodDavyam . yata Aha .
“dravyamekarasaM nAsti na rogo'pyekadozajaH .
ekastu kupito doza itarAnapi kopayet ..” iti .
aTa tasya pUrvvarUpamAha . pittAnnayanayorddAha
iti . pittAt jvare utpatsyati netradAhaH syAt .
sa ca SramAdipUrvvako Bavati .. * ..
aTa pittajvarasya lakzaRamAha .
“vegastIkzRo'tisAraSca nidrAlpatvaM taTA vamiH .
kaRWOzWamuKanAsAnAM pAkaH svedaSca jAyate ..
pralApo vaktrakawutA mUrcCA dAho madastfzA .
pItaviRmUtranetratvaM pEttike Brama eva ca ..”
atisAraH pittasya saratvAt sadravA pravfttirna
tvatIsAra eva tasya jvaropadravatvAt . vamiH
yadA pittaM kaPasTAnaM yAti tadA bodDavyA .
pralApo'narTakaM vacaH . mUrcCArupAderajYAnam .
madaH pUgakodravaDattUraBakzaRAdiva mattatA . BramaH
cakrArUQasyeva jYAnam . cakArAt raktakozWA-
dayo bodDavyAH .. * .. aTa pittajvarasya cikitsA .
“AmASayasTo hatvAgniM sAmo mArgAn piDA-
payan .
vidaDAti jvaraM dozastasmAllaNGanamAcaret ..”
iti vacanAt sAmAnyato jvarimAtrasya yAva-
dArogyadarSanaM laNGanABiDAne pittajvariRo
laNGanaviDAne viSezamAha suSrutaH . pEttike daSa
rAtreRa jvare yuYjIta Bezajamiti . daSarAtreRa
laNGanavatA vyatItenetyarTaH .. * ..
kintadBezajaM tadAha .
“tiktAmustAyavEH pAWAkawPalAByAM sadohakam .
pakvaM saSarkkaraM pItaM pAcanaM pEttike jvare ..”
iti tiktAdikvATaH .. * ..
“parpawo vAsakastiktA kErAto DanvayAsakaH .
priyaNguSca kftaH kvATa ezAM SarkkarayA yutaH ..
pipAsAdAhapittAsrayuktaM pittajvaraM haret ..”
iti parpawAdikvATaH .. * ..
“drAkzA harItakI mustA kawukA kftamAlakaH .
parpawaSca kftaH kvATa ezAM pittajvarApahaH ..
muKaSozapralApAntarddAhamUrcCABramapraRut .
pipAsAraktapittAnAM Samano Bedano mataH ..”
iti drAkzAdikvATaH .. * ..
“pawolayavaDAnyAkamaDUkaM maDusaMyutam .
hanti pittajvaraM dAhaM tfzRAM cAtipramATinIm ..”
iti pawolAdikvATaH .. * ..
“guqUcyAmalakIyuktaH kevalo vApi parpawaH .
pittajvaraM harettUrRaM dAhaSozaBramAnvitam ..”
iti guqUcyAdikvATaH .. * ..
“ekaH parpawakaH SrezWaH pittajvaravinASanaH .
kiM punaryadi yujyeta candanoSIrabAlakEH ..” * ..
[Page2-562-c+ 52]
“hnIveraM candanoSIraGanaparpawasAGitam .
dadyAt suSItalaM vAritfwCarddijvaradAhanut ..”
iti hnoverAdikvATaH .. * ..
“BUnimbAtivizAloDramustakendrayavAmftAH .
bAlakaM DAnyakaM vilvaM kazAyo mAkzikAnvitaH ..
viqBedaSvAsakAsAMSca raktapittajvaraM haret ..”
iti BUnimbAdikvATaH .. * ..
“drAkzAcandanapadmAni mustA tiktAmftApi ca .
DAtrI bAlamuSIraYca loDrendrayavaparpawAH ..
parUzakaM priyaNguSca yavAso vAsakastaTA .
maDUkaM kulakaM cApi kirAto DAnyakaM taTA ..
ezAM kvATo nihantyeva jvaraM pittasamutTitam .
tfzAM dAhaM pralApaYca raktapittaM BramaM klamam ..
mUrcCAM CarddiM taTA SUlaM muKaSozamarocakam .
kAsaM SvAsaYca hfllAsaM nASayennAtra saMSayaH ..”
iti mahAdrAkzAdikvATaH .. * ..
“sasito niSi paryyuzitaH prAtarDAnyAkataRqula-
kvATaH .
pItaH SamayatyacirAdantarddAhaM jvaraM pEttam ..”
iti DAnyAkakvATaH .. * ..
“amftAyA himaH prAtaH sasitaH pEttikajvaram .
vAsAyASca taTA kAsaraktapittajvarAn jayet ..”
“guqUcI BUminimbaSca bAlaM vIraRamUlakam .
laGu mustaM trivfdDAtrI drAkzA vAsA ca parpawaH ..
ezAM kvATo haratyeva jvaraM pittakftaM drutam .
sopadravamapi prAtarnipIto maDunA saha ..”
iti guqUcyAdikvATaH .. * ..
“palASasya vadaryyA vA nimbasya mfdupallavEH .
amlapizwEH pralepo'yaM hanyAddAhayutaM jvaram .. * ..
uttAnasuptasya gaBIratAmra-
kAMsyAdipAtre nihite ca nABO .
SItAmbuDArA bahulA patanti
nihanti dAhaM tvaritaM jvaraYca .. * ..
paTyAM tElaGftakzOdrErlihandAhajvarApahaH .
kAsAsfkpittavIsarpaSvAsAn hanti vamIrapi ..
tElaGftakzOdrErityatra na samuccayastena kevalena
kzOdreRApi lihyAt .. * ..
“kAYjikArdrapawenAvaguRWanaM dAhanASanam .
aTa gotakrasaMsvinnaSItalIkftavAsasA .. * ..
drAkzAmalakakalkena kavalo'tra hito mataH .
pakvadAqimabIjErvvA DAnAkalkena ca kvacit ..”
DAnAtra DAnyAkam . iti kavalaH .. * ..
aTAnnamAha .
“dAhavamyardditaM kzAmaM nirannaM tfzayAnvitam .
SarkkarAmaDusaMyuktaM pAyayellAjatarpaRam ..”
lAjatarpaRaM lAjASakturUpaM tarpaRam . santa-
rpaRasvarUpamuktaM sAmAnyajvaracikitsAyAm .. * ..
“mudgayUzOdano deyaH sitayA pEttike jvare .
harmmye SuBrABrasaNkASe SaSANkakaraSItale ..
malayodakasaMsikte svapyAt pittajvarI naraH ..
hArAvalI candanaSItalAnAM
suganDapuzpAmbaraBUzitAnAm .
[Page2-563-a+ 52]
nitambinInAM supayoDarARA-
mAliNganAnyASu haranti dAham ..
vApyaH kamalahAsinyo jalayantragfhAH SuBAH .
nAryyaScandanadigDANgyo dAhadEnyaharA matAH ..”
iti pittajvarADikAraH .. * .. * ..
<P>aTa SlezmajvarADikAraH . tatra Slezmajvarasya
viprakfzwasannikfzwakAraRakaTanapUrvvikAM saMprApti-
mAha .
“SlezmalAhAracezwAByAM kaPa AmASayASrayaH .
bahirnirasya kozWAgniM jvarakft syAdrasAnugaH ..”
<P>kaPasya kozWAgnitejaso bahirnayanena paNgutvA-
dASaNkAyAM jAtAyAM pittasyeva sidDAnto
bodDavyaH .. * .. aTa tasya pUrvvarUpamAha .
kaPAnnAnnABinandanamiti . kaPAt jvare ut-
patsyati annAnaBilAzaH syAt . sa ca SramAdi-
pUrvvako Bavati .. * .. aTa Slezmajvarasya lakzaRa-
mAha .
“stEmityaM stimito vega AlasyaM maDurAsyatA .
SuklamUtrapurIzatvaM stamBastfptiraTApi ca ..
gOravaM SItamutkledo romaharzAtinidratA .
pratiSyAyo'ruciH kAsaH kaPaje'kzRo'ti-
SuklatA ..
stEmityaM aNgAnAmArdrapawAvaguRWitvamiva .
stimito vegaH jvarasya mandavegaH . AlasyaM
samarTasyApi karmmaRyanutsAhaH . stamBaH aNgA-
namratA . tfptiH annABilAze satyapi BojanA-
sAmarTyam . gOravaM gAtrARAm . SItaM SItaM
lagati . utkledaH vamanopasTitiriva . ati-
nidratA nidrADikyam . pratiSyAyo nAsAroga-
viSezaH . aruciH BojanAnicCA . cakArAt
piqakA SItA muKaprasekaSCarddistandrA hfdayopa-
lepa uzRABilAzo vahnimAndyamiti . yata
uktam .
“prasekaH piqakAH SItASCarddistandrozRakAmitA .
kaPena liptahfdayaM BavedagneSca mandatA ..”
aTa SlezmajvaracikitsA .
“AmASayasTo hatvAgniM sAmo mArgAn piDA-
payan .
vidaDAti jvaraM dozastasmAllaNGanamAcaret ..”
iti vacanAt sAmAnyato jvarimAtrasya yAva-
dArogyadarSanaM laNGanABiDAne SlezmajvariRo laNGana
viDAne viSezamAha suSrutaH . SlEzmike dbAda-
SAhena jvare yuYjIta Bezajamiti . dbAdaSAhena
laNGanavatA vyatItenetyarTaH .. * .. kintadBezajaM
tadAha .
“pippalyAdikazAyantu kaPaje paripAcanamiti .”
pippalyAdigaRamAha .
“pippalI pippalImUlaM maricaM gajapippalI .
nAgaraM citrakaM cavyaM reRukElAjamodikA ..
sarzapo hiNgu BArgI ca pAWendrayavajIrakAH .
mahAnimbaSca mUrvvA ca vizA tiktA viqaNgakam ..
pippalyAdigaRo hyeza kaPamArutanASanaH .
[Page2-563-b+ 52]
gulmaSUlajvaraharo dIpanaScAmapAcanaH ..”
iti pippalyAdikvATaH ..
“kzOdropakulyAsaMyogaH SvAsakAsajvarApahaH .
plIhAnaM hanti hikkAYca bAlAnAmapi Sasyate ..
pippalIM triPalAYcApi samaBAgAM jvarI lihan .
maDunA sarpizA vApi kAsI SvAsI suKI
Bavet .. * ..
kawPalaM pOzkaraM SfNgI kfzRA ca maDunA saha .
SvAsakAsajvaraharo leho'yaM kaPanASanaH ..”
iti cAturBadrikAvalehaH .. * ..
“kawPalaM pOzkaraM SfNgI yavAnI kAravI taTA .
kawutrayaYca sarvvARi samaBAgAni cUrRayet ..
Ardrakasya rasErlihyAnmaDunA vA kaPajvarI .
kAsaSvAsArucicCarddiSlezmAnilanivfttaye ..”
ityazwANgo'valehaH .. * ..
“sinDuvAradalakvATaM kaRAQyaM kaPaje jvare .
jaNGayoSca bale kzIRe karRe ca pihite pibet ..
yavAnI pippalI vAsA taTA KAKasavalkalam .
ezAM kvATaM pibet kAse SvAse ca kaPaje jvare ..
vAsAkzudrAmftAkvATaH kzOdreRa jvarakAsahft ..”
iti vAsAdikvATaH .. * ..
“maricaM pippalImUlaM nAgaraM kAravI kaRA .
citrakaM kawPalaM kuzWaM sasuganDivacA SivA ..
kaRwakArI jawA SfNgI yavAnI picumarddakaH .
ezAM kvATo haratyeva jvaraM sopadravaM kaPAt ..”
iti maricAdikvATaH ..
vAtajvarADikAroktakalpataruraso'pi . Slezma-
jvare dAtavyastasya kaPavyADiharatvAt .. * ..
“sinDutrikawurAjIBirArdrakeRa kaPe hitaH ..”
kavala iti SezaH .. * .. aTAnnamAha .
“mudgayUzOdano dozo jvare kaPasamutTite ..”
iti SlezmajvarADikAraH .. * ..
aTa vAtapittajvarADikAraH . tatra dbandvaja-
jvarasya viprakfzwasannikfzwakAraRakaTanapUrvvikAM
saMprAptimAha . tatra vAtapittajvarasya .
“vAtapittakarErvvAtapitte AmASayASraye .
bahirnnirasya kozWAgniM rasage jvarakAriRI ..”
syAtAmiti SezaH .. * ..
aTa tasya pUrvvarUpamAha .
“prAgrUpe vAtapittasya Bavato vAtapEttike ..”
jvara iti SezaH .. * ..
aTa vAtapittajvarasya lakzaRamAha .
“tfzRA mUrcCA Bramo dAho nidrAnASaH Siro-
rujA .
kaRWAsyaSozo vamaTU romaharzo'rucistamaH ..
parvvaBedaSca jfmBA ca vAtapittajvarAkftiH ..”
parvvaBedaH parvvARi Bidyanta iveti sanDizu vyaTA ..
aTa vAtapittajvarasya cikitsA .
“vAtapittajvare deyamOzaDaM paYcame'hani .
kirAtatiktAmamftAM drAkzAmAmalakIM SawIm .
nizkATya saguqaM kvATaM vAtapittajvare pibet ..”
iti kirAtAdikvATaH .. * ..
[Page2-563-c+ 52]
“guqUcI parpawo mustaM kirAto viSvaBezajam .
vAtapittajvare deyaM paYcaBadramidaM SuBam ..”
iti paYcaBadrakvATaH .. * ..
“triPalASAlmalIrAsnArAjavfkzAwarUzakEH .
Sftamambu haratyASu vAtapittaBavaM jvaram ..”
iti triPalAdikvATaH .. * ..
“maDukaM sArivA drAkzA maDUkaM candanotpalam .
kASmIraPalakaM loDraM triPalA padmakeSaram ..
parUzakaM mfRAlaYca kzipet saMcUrRya vAriRi .
niSozitaM sitAkzOdralAjayuktaYca tat pibet .
vAtapittajvaraM dAhaM tfzRAmUrcCrAruciBramAn ..
SamayedraktapittaYca jImUtamiva mArutaH ..”
atra maDukAdimfRAlAntaM samuditaM palapari-
mitaM saMcUrRya kzipet vAriRi zawpalaparimite .
maDukAdirhimo dAhe .. * ..
aTAnnamAha .
“mudgAmalakayUzastu vAtapittajvare hitaH .
mahAdAhe pradAtavyo yUzaScaRakasamBavaH ..”
dAqimAmalakamudgasamBavo yUza ukta iti vAta-
pEttike .
“kaPapittaharA mudgAH kAravellAdayastaTA .
prAyeRa na ca te deyA vAtapittottare jvare ..
dattAstu jvaravizwamBaSUlodAvarttakAriRaH ..”
iti vAtapittajvarADikAraH .. * ..
aTa vAtaSlezmajvarADikAraH . tatra tasya vipra-
kfzwasannikfzwakAraRakaTanapUrvvikAM samprAptimAha .
“vAtaSlezmakarErvvAtakaPAvAmASayASrayO .
bahirnnirasya kozWAgniM rasagO jvarakAriRO ..”
pUrvvarUpamAha .
“prAgrUpe vAtakaPayoH syAtAM vAtakaPajvare ..”
tasya lakzaRamAha .
“stEmityaM parvvaRAM Bedo nidrAgOravameva ca .
SirograhaH pratiSyAyaH kAsaH svedApravarttanam ..
santApe maDyavegaSca vAtaSlezmajvarAkftiH ..”
svedApravarttanaM svedasya AsamantAdBAvena pravfttiH ..
taTAha hArItaH .
“SirograhaH svedaBavaSca kAso
jvarasya liNgaM kaPavAtajasyeti ..”
svedaBavaH svedotpattiH .. * ..
<P>nanu svedaH pittasya DarmmaH ataeva pittajvare
kaRWOzWamuKanAsAnAM pAkaH svedaSca jAyata ityu-
ktam . tasmAt kaTaM vAtaSlezmajvare svedasyAti-
pravfttiH . ucyate . vikftivizamasamavAyArabDa-
tvAnna doza iti kArttikaH . prakftisamasamavA-
yasya vikftivizamasamavAyasya cAyamarTaH .
prakftyA hetuBUtayA samaH kAraRAnurUpaH sama-
vAyaH kAryyakAraRaBAvaH sambanDaH prakftisama-
samavAyaH kAraRAnurUpaM kAryyamiti yAvat .
yaTA prakftEryaTAsTitEH SuklEstrantuBiH samavAya-
kAraRErArabDaH pawaH Sukla eva Bavati . taTA
prakftena kevalena vAtena pittena kaPena vA
janito jvaro vAtAdyucitErDarmmErvamaTuvegADikya-
[Page2-564-a+ 52]
stEmityAdiBiryukto Bavati . vikftivizamasama-
vAyastu vikftyA hetuBUtayA vizamaH kAraRAnanu-
rUpaH samavAyaH kAryyasya kAraRe'sambanDaH . yaTA
saMyogAdbikftAByAM haridrAcUrRAByAM hetuBUtAByAM
vizamaH kAraRAnurUpo lohito varRo jAyate .
taTA yogena vikftAByAM vAtaSlezmaByAM hetu-
BUtAByAM vizamA kAraRAnanurUpA svedasyAti-
pravfttiriti sidDAntaH .. * ..
aTa vAtaSlezmajvarasya cikitsA .
“vAtaSlezmajvare deyamOzaDaM navame'hani .
pippalI pippalImUlaM cavyacitrakanAgarEH .
dIpanIyaH smfto vargo vAtaSlezmajvarApahaH ..
kolamAtropayogitvAt paYcakolamidaM smftam .
tIkzRozRaM pAcanaM SrezWaM dIpanaM kaPavAtanut ..
gulmaplIhodarAnAhaSUlaGnaM pittakopanam ..”
iti paYcakolam .. * ..
“kirAtaviSvAmftavallisiMhikA-
kaRAkaRAmUlarasonasinDukEH .
kftaH kazAyo vinihanti satvaraM
jvaraM samIrAt sakaPAt samutTitam ..”
iti kirAtAdikvATaH .. * ..
“pippalyAdigaRaM kvATaM pibedbAtakaPajjarI .
nAtaHparaM kiYcidasmin jvare Bezajamuttamam ..”
iti pippalyAdikvATaH .. * ..
“pippalIpippalImUlacavyacitrakanAgaraH .
vacA sAtivizA jAtIpAWAvatsakareRukam ..
kirAtatiktako mUrvvA sarzapA maricAni ca .
kawPalaM puzkaraM BArgI viqaNgaM karkawAhvayam ..
arkamUlaM bfhatsiMhI SreyasI sadurAlaBA .
dIpyakaScAjamodA ca SukanAsA sahiNgukA ..
etAni samaBAgAni gaRa ezo'zwaviMSatiH .
ezAM kvATo nipItaH syAdbAtaSlezmajvarApahaH ..
hanti vAtaM taTA SItaM prasvedamapi vepaTum .
pralApaYcAtitandrAYca romaharzarucI taTA ..
mahAvAte'patantre ca SUnyatve sarvvagAtraje .
pippalyAdirmmahAkvATo jvare sarvvatra pUjitaH ..”
iti bfhatpippalyAdikvATaH .. * ..
“daSamUlIrasaH pItaH kaRAQyaH kaPavAtaje .
jvare vipAke nidrAyAM pArSvarukSvAsakAsake ..
iti daSamUlIkvATaH .. * ..
tatra SreyasI rAsnA vAtaSlezmajvaraharatvAt ..
“pippalIBiH SftaM toyamanaBizyandi dIpanam .
vAtaSlezmajvaraM hanti sevitaM plIhanASanam ..”
iti pippalIkvATaH .. * ..
“sUtakaM waNkaRaM BfzwaM ganDaM SudDaM samaM samam .
dbiguRaM sUtakAddeyaM jEpAlaM tuzavarjjitam ..
sEnDavaM maricaM ciYcA tvak kzAraH SarkarApi ca .
pratyekaM sUtatulyaM syAjjambIrErmmarddayeddinam ..
sUryyaSesvaranAmAyaM raso guYjAdbayonmitaH .
Bakzitastaptatoyena vAtaSle zmajvarApahaH ..”
sUryyaSeKaro raso vAtaSlezmajvare SItajvare ca ..
ramapradIpe .
[Page2-564-b+ 52]
“svedodgame BfzwakulatTacUrRa-
nipAtanaM Sastamiti bruvanti .
jIrRaM SakfdgorlavaRasya BAjanaM
saMcUrRitaM svedaharaM suDUlanAt ..”
maricaM pippalI SuRWI paTyA loDraSca pOzkaram .
BUnimbaH kawukA kuzWaM karccUro liNgikA SawI ..
etAni samaBAgAni sUkzmacUrRAni kArayet .
etadudDUlanaM SrezWaM srotovat svedanirgame ..”
<P>liNgikA paYca guriyA iti loke . atra SawI
ganDapalASI . iti maricAdyudDUlanam .. * ..
“BUnimbakAravItiktAvacAkawPalajaM rajaH .
ezAmudDUlanaM SrezWaM santataM svedasaMsrave ..”
iti BUnimbAdyudDUlanam .. * ..
pUrvvokto bAlukAsvedo'pyatra samucitaH .. yata
uktam .
“pInasaSvAsavADIryye jaNGApArSvAsTiSUlini .
vAtaSle zmajvare svedaM kArayet tadbiDAnavit .. * ..
mAtuluNgaPalakeSaro DftaH
sinDujanmamaricAnvito muKe .
hanti vAtakaParogamAsyagaM
SozamASu jaqatAmarocakam ..
iti kavalaH ..”
aTAnnamAha .
“mahatyA paYcamUlyAnnaM samyak sidDaM cikitsakaH .
saptame divase dadyAt jvare vAtabalAsaje ..”
iti vAtaSlezmajvarADikAraH .. * ..
<P>aTa pEttikaSlezmajvarADikAraH . tatra tasya
viprakfzwasannikfzwakAraRakaTanapUrvvikAM sampApti-
mAha .
“pittaSle zmakarEH pittakaPavAmASayASrayO .
bahirnnirasya kozWAgniM rasagO jvarakAriRO ..”
pUrvvarUpamAha .
“prAgrUpe pittakaPayoH syAtAM pittakaPe jvare ..”
aTa tasya lakzaRamAha .
“liptatiktAsyatA tandrA mohaH kAso'rucistfzA .
muhurddAho muhuH SItaM pittaSle zmajvarAkftiH ..”
Asyasya tiktatvaM pittena . liptatvaM kaPena .
tandrA ardDonmIlitanetratvam . moho mUrcCA .. * ..
aTa pittaSle zmajvarasya cikitsA .
“pittaSle zmajvare deyamOzaDaM daSame'hani .
guqUcInimbaDAnyAkacandanaM kawurohiRI ..
guqUcyAdirayaM kvATaH pAcano dIpanaH smftaH .
tfzRAdAhArucicCarddipittaSlezmajvarApahaH ..”
iti guqUcyAdikvATaH .. * ..
“amftAkawukArizwapawolaM Ganacandanam .
nAgarendrayavaScEtadamftAzwakamIritam ..
kvaTitaM sakaRAcUrRaM pittaSlezmajvarApaham .
hfllAsArocakacCardditfzRAdAhanivAraRam ..”
iti amftAzwakam .. * ..
“kaRwakAryyamftA BArgI viSvendrayavavAsakam .
BUnimbaM candanaM mustaM pawolaM kawurohiRIm ..
vipAcya pAyayet kvATaM pittaSle zmajvarApaham .
[Page2-564-c+ 52]
dAhatfzRArucicCarddikAsaSUlanivAraRam ..”
iti kaRwakAryyAdikvATaH .. * ..
“nAgaroSIravilvAbdaDAnyamocarasAmbuBiH .
kftaH kvATo BavedgrAhI pittaSle zmajvarApahaH ..”
iti nAgarAdikvATaH .. * ..
“saSarkkarAmakzamAtrAM kawukAYcyezRavAriRA .
pItvA jvaraM jayejjantuH pittaSle zmasamudBavam ..”
<P>atra kawukAyA dbAdaSamAzAH . SarkkarAyA-
ScatvAro mAzAH . evaM karza iti cakradattaH ..
vEdyavyavahAre tu kawukASarkkarayoH samaBAgayo-
reva karzaH . iti kawukIkalkaH .. * ..
“sapatrapuzpavAsAyAH rasaH kzOdrasitAyutaH .
pittaSle zmajvaraM hanti sAsrapittaM sakAmalam ..”
<P>atra vAsAyA raso ardDapalaparimito deyaH .
maDusitayoH pratyekaM waNkaH prakzeptavyaH .. * ..
aTAnnamAha .
“kazAyaH paripItastu SfNgaverapawolayoH .
pittaSle zmajvaravamIdAhakaRqUharo Bavet ..” * ..
anyacca .
“pawolaGAnyayoryUzaH pittaSle zmajvarApahaH ..”
iti pittaSle zmADikAraH .. * ..
<P>aTa sannipAtajvarADikAraH . tasya nidA-
nAdicikitsA sannipAtajvaraSabde drazwavyA .. * ..
aTAgantukajvarADikAramAha . tatrAgantuka-
jvarasya nidAnAnyAha .
“aBiGAtABizaNgAByAmaBicArABiSApataH .
AganturjAyate dozEryaTAsvaM taM viBAvayet ..”
<P>aBiGAtaH SastramuzwilaguqAdiBiraBihananam .
aBizaNgaH kAmaSokaBayakroDaBUtAdInAmAveSaH .
aBicAraH kftyAdyutpAdanam . aBiSApaH
brAhmaRaguruvfdDasidDAdikftaH SApaH . taM Agantu-
jvaraM yaTAsvaM yaTAdozalakzaRaM dozErvviBAvayet
vijAnIyAt .. * .. aparARyapi nidAnA-
nyAha .
“ye BUtavizavAyvagnikzataBaNgAdisamBavAH .
rAgadvezaBayAdye ca te syurAgantavo gadAH ..”
BayAdyetyAdyaSabdena BUtavizavAyvagnikzataBaNgAdayaH
saMgfhyante . tena rAgAdayoBaNgAdyantA hetavo-
'pyAgantusaMjYAH syuH . kAryyakAraRayoraBedopa-
cArAt . etena AgantujaH smfta ityatrApyA-
gantuSabdo hetuvAcI AganturjjAyate dOzEri-
tyatra vyADivAcI aBiGAtABizaNgAByAmityAdi
Sloke dOzEryaTAsvaM taM viBAvayeditivacanenEva
pratIyate . aBiDAtAdInAM viprakfzwakAraRatvaM
miTyAhAravihArARAmiva dozARAM sannikfzwa-
kAraRatvam . taTA sati dakzApamAnasaMkrudDarudre-
tyAdi Sloke AgantujvarasyAzwamatvaviGAto
dozajezveva praveSAt . ucyate . Agantujvarasya
dozA AramBakA na kintu paScAdanubanDinaH .. * ..
taTA cAgantujvarasya samprAptimAha carakaH .
Aganturhi vyaTApUrvvo jAyate paScAnnijErdozE-
ranubaDyata iti .. * ..
[Page2-565-a+ 52]
tatra kasyAgantoH ko nijo doza ityapekzAyA-
mAha .
“kAmaSokaBayAdbAyuH kroDAt pittaM trayo malAH .
BUtABizaNgAt kupyanti BUtasAmAnyalakzaRAH ..”
kAmaSokaBayAt kAmaSokaBayajAdAgantorvAyuH
kupyati . kroDAt kroDajAdAgantoH pittaM
kupyati . BUtABizaNgAt BUtAveSajAdAgantoH
trayo malA dozAH kupyanti ityarTaH . BUta-
sAmAnyalakzaRAH BUtasya BUtalakzaRasya sAmAnyaM
samAnatA yezAM tAni BUtasAmAnyAni BUtasA-
mAnyAni lakzaRAni yezAM te BUtasAmAnya-
lakzaRAH malAH .. * ..
<P>aTAgantujvarARAM hetuBedErlakzaRaBedAnAha .
“SyAvyAsyatA vizakfte taTAtIsAra eva ca .
BaktAruciH pipAsA ca todaSca saha mUrcCayA ..”
vizakfte sTAvarajaNgamavizaBakzaRakfte jvare .
SyAvaH SuklAnuvidDaH kfzRo varRaH SAkavarRo vA .
atIsAraH sTAvaravizeREva tasyADogAmitvAt .
todaH sUcIvyaDaneneva vyaTA .. * ..
“ozaDIganDaje mUrcCA SirorugvamaTustaTA .
kAmaje cittaviBraMSastandrAlasyamaBojanam ..
hfdaye vedanA cAsya gAtraYca pariSuzyati ..”
kAmaje samIhitakAntAdyaprAptinimittake jvare .
cakArAt vAgBawoktAnyapi lakzaRAni bodDa-
vyAni . tAni yaTA, --
“kAmAdmramo'rucirddAho hrInidrADIDftikzayaH .
BayAt pralApaH SokAcca Bavet kopAcca vepaTuH ..”
BayAt Bayaje jvare pralApaH . SokAcca cakAreRa
pralApa evAnukfzyate . kopAcca kopAdapi
vepaTurBavati .. * .. nanu vepaTurvvAtasya DarmmaH tat
kaTaM kroDaje jvare vepaTuH . yata uktam . kroDAt
pittamiti . ucyate .
“ekaH prakupito doza itarAnapi kopayet ..”
iti vacanAt pittakopitazAtajanya evAtra
vepaTuH .. * .. kiYca kroDAdbAyurapi Bavati .
yata uktaM videhena . kroDaSokO smftO vAta-
pittaraktaprakopanAviti . yata uktam .
“BUtABizaNgAdudvego hAsyaM rodanakopane .
kecidBUtABizaNgotTaM bruvate vizamajvaram ..”
BUtABizaNgotTo vizamajvaro Bavati . kadA-
cidapi vegavAn kadAcicCAntavega ityarTaH ..
‘aBicArABiSApAByAM mohastfzRA ca jAyate .”
tfzRA ceti cakAreRa hArItAnuvAdi vAg-
BawoktaYca bodDavyam . tadyaTA, --
“atrABicArikErmmantrErhUyamAnasya tapyate .
pUrvvaM manastato dehastato vizPowaviBramEH .
sadAhamUcCargrastasya pratyahaM vardDate jvara iti ..”
aTa tezAM cikitsA .
“Agantuje jvare nEva naraH kurvvanti laNGanam ..”
taTA ca vAgBawaH .
“SudDavAtakzayAgantujIrRajvarizu laNGanam ..”
nezyate iti SezaH . anyacca .
[Page2-565-b+ 52]
“laNGanaM na hita kAmaSokacintAprahAraje .
BayaBUtaSramakroDalaNGanESca kfte jvare ..
kintu dIptAgnaye tatra dadyAnmAMsarasOdanam .
aBiGAtajvare yuYjyAt kriyAmuzRavivarjjitAm ..
kazAyaM maDuraM snigDaM yaTAdozamaTApi vA .
aBiGAtajvaro naSyet pAnAByaNgena sarpizaH ..
raktAvasekErmmeDyESca taTA mAMsarasOdanEH ..”
meDyErmmeDAya hitEH .. * ..
“vyaDabanDaSramAtyaDvaBaNgaBraMSasamudBavAn .
jvarAnupAcaret pUrvvaM kzIramAMsarasOdanEH ..”
vyaDastAqanaM karRAdiveDo vA . BaNgaSCedaBedAdikaH .
BraMSo vfkzAditaH patanam .. * ..
“aDvaSrAntezu cAByaNgaM divAnidrAYca kArayet .
ozaDIganDavizajO vizapittapravADanEH .
jayet kazAyErmmatimAn sarvvaganDakftErBizak ..”
sarvvaganDamAha .
“cAturjAtakakarpUrakakkolAgurukuNkumam .
lavaNgasahitaYcEva sarvvaganDaM vinirddiSet .. * ..
kroDaje pittaje kAmye nAryyAH sadbAkyameva ca .
ASvAsenezwalABena vAyoH praSamanena ca ..
harzaRESca SamaM yAnti kAmaSokaBayajvarAH .
kAmEraTa manoGnESca pittaGnEScApyupakramEH ..
sadbAkyESca SamaM yAti jvaraH kroDasamutTitaH ..”
kAmEH kAmAveSEH . manoGnEH DikkArAdiBi-
rBayajanakavacanErvvA .. * ..
“kAmAta kroDajvaro naSyet kroDAt kAmajvara-
staTA .
zAtitAByAmuBAByAYca kAmakroDajvarakzayaH ..”
GAtitAByAmuBAByAM manasi nigfhItAByAM kAma-
kroDAByAm .. * ..
“BUtavidyAsamuddizwErbanDAveSanatAqanEH .
jayedBUtABizaNgotTaM manaHsAntvESca mAnasam ..”
tAqanErityasya sTAne kecit pUjanEriti paWanti ..
“sahadevAyA mUlaM viDinA kaRWe nibadDamapaharati .
ekadbitricaturBirddivasErBUtajvaraM puMsAm ..
aBicArABiSApotTOjvarO homAdiBirjayet .
dAnasvastyayanAtiTyErutpAtagrahaduzwijO ..”
ityAgantujvarADikAraH .. * ..
aTa vizamajvarADikAramAha . tatra vizama-
jvarasya nidAnAdicikitsAparyyantaM vizamajvara-
Sabde drazwavyam .. * ..
<P>aTa jIrRajjarADikAraH . tasya nidAnAdikaM
jIRajjaraSabde drazwavyam .. * ..
<P>aTa durjjalajanitasya jvarasya cikitsAmAha .
“harItakI nimbapatraM nAgaraM sEnDavo'nalaH .
ezAM cUrRaM sadA KAdet durjjalajvaraSAntaye ..”
iti harItakyAdi cURam .. * ..
“arucimanalamAndyaM pInasaSvAsakAsA-
nudaramudakadozAnASu hanyAdaSezAn .
janayati tanukAntiM cittanetraprasAdaM
palaparimitaSuRWIkzodasidDaH kazAyaH ..”
iti SuRWIkvATaH .. * ..
[Page2-565-c+ 52]
“vizaM BAgadbayaM dagDakaparddaH paYcaBAgakaH .
maricaM navaBAgaYca cUrRaM vastreRa SoDayet ..
Ardrakasya rasenAsya kuryyAnmudganiBAM vawIm .
vAriRA vawikAyugmaM prAtaH sAyaYca Bakzayet ..
ayaM raso jvare yojyaH sAme durjjalaje'pi ca .
ajIrRADmAnavizwamBaSUlezu SvAsakAsayoH ..”
iti durjjalajetA rasaH .. * ..
“pawolamustAmftavallivAsakaM
sanAgaraM DAnyakirAtatiktakam .
kazAyamezAM maDunA pibannaro
nivArayet durjjaladozamulvaRam ..”
iti pawolAdikvATaH .. * ..
“kirAtatiktatrivfdambupippalI-
viqaNgaviSvAkawurohiRIrajaH .
nihanti lIQaM maDunAtisatvaraM
sudustaraM durjjaladozajaM jvaram ..”
iti kirAtatiktAdicUrRam .. * ..
“BojanAdO narErBuktaM SuRWIrAjyaBayotTitam .
kalkaM tu sahate nityaM nAnAdeSodBavaM jalam ..
mahArdrakayavakzArO pItvA cozRena vAriRA .
nAnAdeSasamudBUtaMvAridozamapohati ..” * ..
aTa sADyasya jvarasya lakzaRamAha .
“balavatsvapi dozezu jvaraH sADyo'nupadravaH ..”
jvarasyopadravAnAha .
“SvAsamUrcCArucicCardditfzRAtIsAraviqgrahAH .
hikkAkAsANgamedASca jvarasyopadravA daSa ..” * ..
prasaNgAdupadravARAM cikitsAyAM viSezamAha .
“saMjAtopadravo vyADistyAjyo na syAccikit-
sakEH .
vyADO SAnta praRaSyanti sadyaH sarvve'pyupadravAH ..
ato vyADiM jayedyatnAt pUrvvaM paScAdupadravam .
BizagyaH kuSalaH so'tra jayet pUrvvamupadravam ..
tezvapi pracurezu prANnASayedASukAriRam .
mUlavyADiM jayet pUrvvaM jeyo yo vA BavedbalI ..
aviroDena vA kuryyAduBayorapi ca kriyAm ..”
tatra jvare SvAsasya cikitsA .
“siMhI vyAGrI tABramUlI pawolI
SfNKI padmA puzkaraM rohiRI ca .
SAkaM SawyA SElamallyASca bIjaM
SvAsaM hanyAt sannipAte daSANgaH ..”
siMhI vaqIkawEyA . vyAGrI kawEyA . tAmramUlI
durAlaBA . padmA BArgI . rohiRI kawukI .
SElamallI korEyA . iti daSANgo yogaH .. * ..
“BArgInimbaGanABayAmftalatABUnimbavAsAvizA-
trAyantIkawukAvacAtrikawukaSyonAkaSatrudrumEH .
rAsnAyAsapawolapAwaliSawIdArvvIviSAlA-
trivfd-
brAhmIpuzkarasiMhikAdbayaniSADAtryakzadeva-
dumEH ..
kvATo'yaM Kalu sannipAtanivahAn dbAtriMSatAM
pAnato .
durdDarzAnnijatejasA vijayate sarpAn garutmAniva
[Page2-566-a+ 52]
kiYca SvAsavalAsakAsagudaruGfdrogahikkAmaru-
nmanyAstamBagalAmayArdditamalA vizwamBavraDnA-
napi ..”
vizA atIsa . SakradrumaH kakuBaH . devadrumaH deva-
dAru .. iti dbAtriMSadaNgakvATaH .. * ..
“maDunA kfzRAkawPalakarkkawaSfNgIBavaM cUrRam .
SvAsAmaye mahogre lIQvA lokaH suKI Bavati ..
vanyopalAgnitApitadAtrasyAgreRa paYjare dAhaH .
apaharati SvAsAmayamasaMSayaM BAzitaM muniBiH ..”
aTa jvare mUrcCAyAScikitsA .
“Ardrakasya rasErnasyaM mUrcCAyAmAcarennaraH .
aYjanaYca prayuYjIta maDusinDuSilozaREH ..
SItAmBasAkzisekaH suraBirDUpaH suganDipuzpaYca .
mfdutAlavfntavAtaH komalakadalIdalasparSaH ..”
aTa jvare aruceScikitsA .
“arucO tu SfNgaverajarasakEH sAmlEH sasinDujEH
kavalaH .
sinDUtTamAtuluNgIPalakeSaraDAraRaM vaktre ..”
anyacca .
“arucO mAtuluNgasya keSaraM sAjyasEnDavam .
DAtrIdrAkzAsitAnAM vA kalkamAsye tu
DArayet ..”
aTa jvare CarddeScikitsA .
“kvATo guqU cyAH samaDuH suSItaH
pItaH praSAntiM vamanasya kuryyAt .
viRmakzikARAM maDunAvalIQA
sacandanA SarkarayAnvitA ca ..”
aTa jvare tfzRAyAScikitsA .
“dantaSaWavIjapUrakadAqimavadarEH sacukrakErvvadane .
lepo jayati pipAsAmaTa rajataguwImuKAntaHsTA ..
SItaM payaH kzOdrayutaM nipIta-
mAkaRWamASveva tadudbamecca .
tarzaprakarzapraSamAya vaktre
daDyAdgadakzOdravawAgralAjAn ..” * ..
aTa jvare atIsArasya cikitsA .
“laNGanamekaM muktvA na cAnyadastIha BezajaM balinaH .
samudIrRadozanicayaM Samayati tat pAcayatyapi ca ..
vatsAdanIvatsakavArivAha-
viSvamBarAnimbavizAH saviSvAH .
jvarAtisAraM tvaritaM jayanti
viSvAmftAvatsakavArivAhaH ..”
viSvamBarAnimbo BUnimbaH .
“pAWAmftAparpawamustaviSvA-
kirAtatiktendrayavAn vipAcya .
piban haratyeva dfQena sarvva-
jvarAtisArAnapi durnnivArAn ..” * ..
aTa jvare viqgrahasya cikitsA .
“viqgrahe vAtajit karmma kuryyAdannAnulomanam .
malaM pravarttayedASu tIkzRABiH PalavarttiBiH ..
paTyAragvaDatiktAtrivfdAmalakEH SftaM toyam .
jIrRajvare vibanDe dadyAdASveva viqagrahaH
SAmyet ..”
[Page2-566-b+ 52]
aTa jvare hikkAyAScikitsA .
“nIreRa sinDUtTarajo'tisUkzmaM
nasyena nUnaM vinihanti hikkAm .
SuRWI haWAdvA sitayA sametA
DUpo'TavA hiNgusamudBavaSca ..” * ..
aTa jvare kAsasya cikitsA .
“kAse kaRAkaRAmUlaM kalidrumaPalaM rajaH .
saviSvaBezajaM lihyAt maDunA vA vfzAdrasam ..”
rajaH parpawakam .
“puzkaramUlakawutrikaSfNgIkawPalayAsakakAra-
vikABiH .
maDululitABirayaM Kalu lehaH kAsaripuH kaPa-
rogaharaSca ..” * ..
aTa jvare dAhasya cikitsA .
“dAhADikAraliKitaM dAhe kuryyAccikitsitam .
paraM jvarAvirudDaM yanmuKyo nASyo jvaro yataH ..”
aTa suKasADyasya jvarasya lakzaRam .
“santApo'ByaDiko vAhyastfzRAdInAYca mArddavam .
vahirvvegasya liNgAni suKasADyatvameva ca ..”
tfzRAdItyAdiSabdenAntarddAhasanDyasTi-vyaTA-
SvAsA gfrhyante . tezAmArddavamalpatA . bahi-
rvvegasya jvarasya .
“varzASaradbasantezu vAtAdyEH prAkftaH kramAt .
prAkftaH suKasADyastu SaratsuraBisamBavaH ..”
suraBirvvasantaH .. * ..
aTa kazwasADyasya jvarasya lakzaRamAha .
“vEkfto'nyaH sa duHsADyaH prAkftezvanilodBavaH ..”
anyaH prAkftAdanyaH vEkftaH . * . varzAdizu
jvaraM janayatAM vAtAdInAM cikitsAviSezArTaM
prADAnyamaprADAnyaYcAha .
“varzAsu mAruto duzwaH pittaSlezmAnvitaM jvaram .
kuryyAt pittaYca Saradi tasya cAnubalaH kaPaH ..”
tasya pittajvarasya cikitsAmAha .
“tatprakftyA visargAcca tatra nAnaSanAdBayam ..”
tatprakftyA tasya pittasya prakftyA svaBAvena .
yata uktam .
“kaPapitte drave DAtU sahete laNGanaM bahu ..” iti .
visargAcca Sarado visargakAlatvAcca . yata uktam .
varzASaradDemantA visargAH kAlAstatropacitabalA-
prARino Bavanti somasya balavattvAditi . tatra
Saradi pittajvare anaSanAdBayaM na . kaPo vasante
tamapi vAtapittaM Bavedanu . vasante kaPajvare'pi
kaPaprakftyA laNGanAdBayaM na Bavati . kintu
vasantasyAdAnakAlatvAt niHSaNkaM na karttavyam .
yata uktam . SiSiravasanta-grIzmAstvAdAnakAlAH
statrApacitabalAH prARino Bavanti sUryyasya
balavattvAditi . etenedaM uktam . varzAsu vAyuH
praDAnaM pittaSlezmARAvapraDAne . Saradi pittaM
praDAnaM kaPo'praDAnam . vasante SlezmA praDAnaM
vAtapitte apraDAne . tatra praDAnasya prADA-
nyena cikitsA karttavyA . sA cApraDAnA
nizidDA vizeyA . evaM vEkftezvapi praDA-
[Page2-566-c+ 52]
nasya prADAnyena cikitsA karttavyA . taTA
coktam .
“saMsarge yo garIyAn syAdupakramya sa vE Bavet .
SezadozAviroDena sannipAte taTEva ca ..”
saMsarge dozadbayasya saMsarge . garIyAn praDAnaH .
“antarddAho'DikA tfzRA pralApaH SvasanaM BramaH .
sanDyasTiSUlamasvedo dozavarccovinigrahaH ..
antarvvegasya liNGAni kazwasADyatvameva ca ..”
varccovinigrahaH purIzApravfttiH .. * ..
aTAsADyasya jvarasya lakzaRamAha .
“jvaraH kzIRasya SUlasya gamBIro dErGyarAtrikaH .
asADyo balavAn yaSca keSasImantakft jvaraH ..”
dErGyarAtrikaH bahurAtrAnubanDI . keSasImantakft
praBAvAt keSezu sImantaM yaH karoti .. * ..
gamBIrasya lakzaRamAha .
“gamBIrastu jvaro jYeyo hyantarddAhena tfzRayA .
AnadDatvena cAtyarTaM kAsaSvAsodgamena ca ..”
AnadDatvena vibadDamalatvena .. * .. sAmAnya-
jvare'pi karRamUlaSoTasyAsADyatvAdikamAha .
“jvarasya pUrvvaM jvaramaDyato vA
jvarAntato vA SrutimUlaSoTaH .
kramAdasADyaH Kalu kfcCrasADyaH
suKena sADyo muniBiH pradizwaH ..” * ..
aTArizwamAha . tatrArizwasya lakzaRam .
“rogiRo maraRaM yasmAdavaSyamBAvi lakzyate .
tallakzaRamarizwaM syAdrizwamapyaBiDIyate ..
hetuBirbahuBirjAto bahuBirbahulakzaRaH .
jvaraH prARAntakfdyaSca SIGramindriyanASanaH ..”
SIGramindriyanASanaH utpannamAtra eva cikit-
syamAno'pIndriyARAM cakzurAdInAM SaktiM yo
nASayati .. * .. anyaccArizwamAha .
“visaMjYastAmyate yastu Sete nipatito'pi vA .
SItArddito'ntaruzRaSca jvareRa mriyate naraH ..”
visaMjYaH vigatajYAnaH . tAmyate nazwaharzaH . Sete
nipatito'pi vA atrApiSabda evArTaH nipa-
tita eva tizWati na cotTAtuM samarTaH taTA san
Seta eva . SItArditaH bahiH . antaruzRaH
antarddAhavAn .. * .. anyacca .
“yo hfzwaromA raktAkzo hfdi saNGAtaSUlavAn .
vaktreRa cEvAcCvasiti jvarastaM hanti mAnavam ..”
hfzwaromA romAYcavAn . hfdi saNGAtaSUlavAn
sAnnipAtikaSUlavAn . vaktreRa cEvocCvasiti
na tu nAsikayA .. * .. anyacca .
“hikkASvAsatfzAyuktaM mUQaM viBrAntalocanam .
santatocCAsinaM kzIRaM naraM kzapayati jvaraH ..”
kzapayati samApayatItyarTaH .. * .. anyacca .
“hatapraBendriyaM kzAmamarocakanipIqitam .
gamBIratIkzRavegArttaM jvaritaM parivarjjayet ..”
hatA praBA dIptiryezAm . aTavA hatA praBA
pratiBA vizayagrahaRaSaktiryezAM taTAviDAnIndri-
yARi yasya taM hatapraBendriyam . kzAmaM kzIRam .
gamBIratIkzRavegAttaM gamBIraH uktalakzaRaH
[Page2-567-a+ 52]
tIkzRavegaH atiduHsahavegaH tAByAM ArttaM
duHKitam .. * .. anyacca .
“maraRaM prApnuyAttatra SukrasTAnagate jvare .
SePasaH stabDatA mokzaH Sukrasya tu viSezataH ..”
vyAKyAto'yaM SlokaH .. * ..
vizamajvarasyArizwamAha .
“AramBAdbizamo yasya yasya vA dErGyarAtrikaH .
kzIRasya cAtirUkzasya gamBIrohanti yasya tam ..”
yasya AramBAdbizamaH praTamotpattereva vizamaH
na tu jvarotsfzwasya . yasya dErGyarAtriko vA yasya
kzIRasyAtirUkzasya ca gamBIroBavati taMvizamo
dErGyarAtriko gamBIraSca hantItyarTaH .. iti
jvarADikAraH .. * .. aTa jvarAtisArADikAraH .
“jvarAtisArayoruktaM nidAnaM yat pfTak pfTak .
tasmAjjvarAtisArasya nidAnaM noditaM punaH ..”
aTa jvarAtisArasya cikitsAmAha .
“jvarAtisArayoruktaM BezajaM yat pfTak pfTak .
na tanmilitayoH kAryyamanyonyaM vardDayet punaH ..”
ayamaBiprAyaH . jvaraharamanulomanaM Bavati .
atIsAraharaM stamBanaM Bavati . ataH paraspara-
virudDatvAt pfTak uktaM BezajaM militayornna
kAryyam . yata Aha .
“anulomanaM jvaraGnaM grAhakamatisArahfdBavati .
pfTaguttamOzaDaM tajjvarAtisAre virudDamanyonyam ..
atastO pratikurvvIta viSezoktacikitsitEH ..
laNGanamekaM muktrya na cAnyadastIha BezajaM balinaH .
samudIrRadozanicayaM tat pAcayettaTA Samayet ..
laNGanamuBayoruktaM milite kAryyaM viSezatastadanu .
utpalazazWakasidDaM lAjamaRqAdikaM sakalam ..”
utpalazazWakaM yaTA, --
“pfSniparRIbalAvilvaDanikAnAgarotpalEH .
jvarAtisArI peyAM vA pibet sAmlAM SftAM naraH ..”
atra lAjamaRqAdyapekzayA vASabdaH . atisAre
purIzAtipravfttyA sAmlatvaYca dAqimarasAdinA
karttavyam . ityatpalazazWakam .. * ..
“kaRA karikaRA lAjakvATo maDusitAyutaH .
pIto jvarAtisArasya tfzRAvamyoSca nASanaH ..”
iti kaRAdikvATaH .. * ..
“nAgarAtivizAmustAmftABUnimbavatsakEH .
kvATaH sarvvajvaraharaH sarvvAtIsAranASanaH ..”
iti nAgarAdikvATaH .. * ..
“guqUcyativizADAnyaSuRWIvilvAbdabAlakEH .
pAWA BUnimbakuwajaM candanoSIraparpawEH .
pibet kazAyaM sakzOdraM jvarAtIsAraSAntaye ..
hyallAsArucitfqdAhavamInAM vinivfttaye ..”
iti bfhadguqUcyAdikvATaH .. * ..
“utpalaM dAqimatvak ca padmakeSarameva ca .
pibettaRqulatoyena jvarAtIsAranASanam ..”
ityutpalAdicUrRam .. * ..
vilvabAlakaBUnimbaguqUcIDAnyanAgarEH .
kuwajAbdayutaH kvATo jvarAtIsAraSUlanut ..
iti vilvAdikvATaH .. * ..
[Page2-567-b+ 52]
“nAgarAtivizAviSvAguqUcIvilvamustakEH .
kazAyaH pAcanaH SoTajvarAtIsAravAraRaH ..”
iti nAgarAdikvATaH .. * ..
“daSamUlIkazAyeRa viSvAmakzasamAM pibet .
jvare cEvAtisAre ca saSoTe grahaRIgade ..”
iti daSamUlIkvATaH .. * ..
iti jvarAtisArADikAraH . iti BAvaprakASaH ..
<LEND>
