<L>10292<pc>2-285-c<k1>gaNgA<k2>gaNgA
gaNgA¦, strI, (gamayati prApayati jYApayati vA
BagavatapadaM yA SaktiH yadvA gamyate prApyate
jYApyate mokzArTiBiryA . gama gatO + “gan
gamyadyoH .” uRAM . 1 . 122 . iti gan tata-
zwAp .) svanAmaKyAtanadI . tadaDizWAtrI devatA ca .
tatparyyAyaH . vizRupadI 2 jahrutanayA 3
suranimnagA 4 BAgIraTI 5 tripaTagA 6
tisrotAH 7 BIzmasUH 8 . ityamaraH . 1 . 10 . 31 ..
arGyatIrTam 9 tIrTarAjaH 10 . iti padmapurARam ..
tridaSadIrGikA 11 kumArasUH 12 saridvarA 13
sidDApagA 14 svarApagA 15 svargyApagA 16
KApagA 17 fzikulyA 18 hEmavatI 19
svarvApI 20 haraSeKarA 21 . iti hemacandraH ..
surApagA 22 DarmmadravI 23 suDA 24 jahna-
kanyA 25 gAndinI 26 rudraSeKarA 27
nandinI 28 alakanandA 29 sitasinDuH 30 .
iti jawADaraH .. aDvagA 31 ugraSeKarA 32
sidDasinDaH 33 iti trikARqaSezaH .. svarga-
saridvarA 34 mandAkinI 35 jAhnavI 36
puRyA 37 samudrasuBagA 38 svarnadI 39 sura-
dIrGikA 40 suranadI 41 svarDunI 42 jyezWA 43
jahnusutA 44 BIzmajananI 45 SuBrA 46 SEle-
ndrajA 47 BavAyanA 48 . iti SabdaratnA-
valI .. asyA jalasya guRAH . SItatvam . svAdu-
tvam . svacCatvam . atyantarucyatvam . paTyatvam .
pAvanatvam . pApahAritvam . tfzRAmohaDvaMsana-
tvam . dIpanatvam . prajYADAritvaYca . iti rAja-
nirGaRwaH .. * ..
(“gaNgA sarasvatI konaM yamunA sarayUH sacI .
veRA irAvatI nIlA uttarAt pUrvvavAhinI ..
himavat-praBavA hyetA himasamBavaSItalAH .
samAH sarvvaguRErnadyo vAtaSlezmaharA nfRAm ..
AsAM navaSatEryuktA gaNgA pUrvvasamudragA ..”
iti hArIte praTamasTAne saptame'DyAye ..)
asyA utpattistu himAlayAt sumeru-
duhitari manoramAyAm . himAlayaH prArTitaH
san deveBya imAM dattavAn . tAM nItvA
devAH svargaM gatavantaH .. * .. pfTivyAmasyA ava-
taraRakAraRam . sagararAjasya sutAn kapila-
SApena BasmIBUtAnudDarttaM BagIraTarAjaH pfTivyAM
gaNgAnayanAya tapastepe . tato brahmA tuzwastasmE
taM varaM dattvA gaNgADAraRArTaM SivArADanaM karttu-
muktavAn . sa SivaM paryyatozayat . Sivo'pi
himAlayaparvvataM gatvA jawA vikIryya pateti
gaNgAmabravIt . sA tajjawAsu patitvA saMvatsara-
paryyantaM baBrAma . tataH Sivo BagIraTaprArTanayA
jawAmekAmutkzipya tAmutsasarjja . sA'tivegena
pfTivItalamAgatya BagIraTasya paYcAt zaScA-
dAjagAma . sa sagaraputtrakftaKAtena tAM rasAtala-
[Page2-286-a+ 52]
mAnIya tajjalena sagarasutAn tAMstarpayAmAsa .
te pUtAH svargaM gatavantaH . iti vAlmIkirAmA-
yaRamatam .. * .. prakArAntaram . vAmanadevasya
baleH sakASAttrilokaharaRakAle brahmARqopari-
gatavAmapAdANguzWanaKajanitavivareRa brahmARqordDa-
syitA yA jalaDArA taccaraRasparSena samaDika-
pUtA satI Druvaloke papAta . tato devamArgeRa
sumeruparvvatopari brahmasadane patitvA sItAlaka-
nandA vaMkzurBadreti caturdDvA BUtvA caturdiSamASritya
lavaRasamudraM pravizwA . tatra sItA brahmasadanAt
keSarAcalaSfNgeByo'Do'DaH sravantI ganDamAdana-
mUrdDasu patitvA BadrASvavarzamaDyena prAcyAM diSi
evaM vaMkzurmAlyavacCiKarAnnipatya ketumAlavarza-
maDyena pratIcyAmaparaM BadrA giriSfNgARyatikramva
SfNgavataH SiKarAnnipatya uttarakuruvarzamaDyenodI-
cyAmato'lakanandA bahuparvvataSfNgARyatikramya
himakUwAnnipatya BAratavarzamaDyena dakziRasyAM
diSyevaMkrameRa lavaRasamudraM sarvvAH pravizwAH . iti
BAgatavamatam .. * .. asyAH pfTivyAmavataraRa-
kAlastu AdityapurARe .
“vESAKaSuklapakze tu tftIyAyAM yuDizWira ! .
yavAnutpAdayAmAsa yugaYcArabDavAn kftam ..
brahmalokAt tripaTagAM pfTivyAmavatArayat .
tasyAM kAryyo yavErhomo yavErvizRuM samarccayet ..” * ..
asyA himAlayAnnirgatAyA daSaharA saMjYA .
taTA ca smftiH .
“jyEzWe mAsi kzitisutadine Suklapakze daSamyAM
haste SElAnniragamadiyaM jAhnavI martyalokam .
pApAnyasyAM harati ca tiTO sA daSetyAhurAryyAH
puRyaM dadyAdapi SataguRaM bAjimeDAyutasya ..” * ..
aTa gaNgADyAnam . Bavizye .
“caturBujAM trinetrAYca sarvvAvayavaBUzitAm .
ratnakumBAM sitAmBojAM varadAmaBayapradAm ..
SvetavastraparIDAnAM muktAmaRiviBUzitAm .
tato DyAyet surUpAYca candrAyutasamapraBAm ..
cAmarErvIjyamAnAYca SvetacCatropaSoBitAm .
suprasannAM suvadanAM karuRArdranijAntarAm ..
suDAplAvitaBUpfzWAmArdraganDAnulepanAm .
trElokyanamitAM gaNgAM devAdiBiraBizwutAm ..
divyarUpaviBUzAYca divyamAlyAnulepanAm ..”
api ca .
“sitamakaranizaRRAM SuklavarRAM trinetrAM
karaDftakamalodyatsUtpalA'BItyaBIzwAm .
viDiharaharirUpAM sendukowIracUqAM
kalitasitadukUlAM jAhnavIM tAM namAmi ..” * ..
aTa gaNgAmAhAtmyaSravaRapaWanaPalam . yaTA, --
Bavizye .
“mAhAtmyaM ye ca gaNgAyAH SfRvanti ca paWanti ca .
te'pyasaMKyErmahApApErmucyante nAtra saMSayaH ..”
asyAH smaraRaPalam .
“gacCaMstizWan svapan DyAyan jAgradBuYjan Svasan vadan .
yaH smaret satataM gaNgAM sa ca mucyeta banDanAt ..
[Page2-286-b+ 52]
BavanAni vicitrARi vicitrABaraRAH striyaH .
ArogyaM vittasampattirgaNgAsmaraRajaM Palam ..”
asyA darSanAdiPalam . brahmARqAgneyayoH .
“dfzwA tu harate pApaM spfzwA tu tridivaM nayet .
prasaNgenApi yA gaNgA mokzadA tvavagAhitA ..”
taTA Bavizye .
“yat PalaM jAyate puMsAM darSanAt paramAtmanaH .
tadBavedeva gaNgAyA darSane BaktiBAvataH ..”
asyAM snAnaPalam . brahmARqapurARe .
“yEH puRyavAhinI gaNgA sakfdBaktyA'vagAhitA .
tezAM kulAnAM lakzantu BavAttArayate SivA ..
anekajanmasamBUtaM pApaM puMsAM praRaSyati .
snAnamAtreRa gaNgAyAM sadyaH puRyasya BAjanam ..”
dAnaDarmme .
“anDAH klIvA jaqA vyaNgAH patitA rogiRo'ntyajAH .
gaNgAM saMsevya puruzA devErgacCanti tulyatAm ..
snAnantu BaktyA gaNgAyAM karttukAmasya gacCataH .
pade pade'SvameGasya PalaM martyasya jAyate ..”
taTA, brahmARqe .
“ye gacCanti svato gaNgAM parAMSca prerayanti ye .
iha te sarvvaBogAnAmante jYAnasya BAjanam ..”
asyAH pUjAyAH Palam . Agneye .
“gaNgAyAM pUjitAyAntu pUjitAH sarvvadevatAH .
tasmAt sarvvaprayatnena pUjayedamarApagAm ..” * ..
tasyAM yajYAdikaraRaPalam . skAnde .
“yajYo dAnaM tapo japyaM SrAdDaYca surapUjanam .
gaNgAyAM yat kftaM sarvvaM kowikowiguRaM Bavet ..”
taTA Bavizye .
“mulaBaM sakalaM puRyaM yajYadAnAdijaM Palam .
gaNgAtoyESca satilErdurllaBaM pitftarpaRam ..
gayASrAdDaM kftaM tena utsfzwastu vfzastaTA .
yena tadvIcisaMsikte tIre SrAdDamakAri ca ..” * ..
tajjalapAnaPalam . Bavizye .
“gaRqUzamAtrapAnena aSvameDaPalaM laBet .
svacCandaM yaH pibedApastasya muktiH kare sTitA ..
triBiH sArasvataM toyaM saptaBistvaTa yAmunam .
nArmadaM daSaBirmAsErgANgaM varzeRa jIryyati ..
nAByantargatatoyAnAM mftAnAM kvApi dehinAm .
tattattIrTaPalaprAptirnAtra kAryyA vicAraRA ..”
yamoktO .
“kzetrasTamudDftaM vApi SItamuzRamaTApi vA .
gANgeyaM harate pApamAjanmamaraRAntikam ..” * ..
asyAM maraRaPalam . kUrmmapurARe .
“gaNgAyAM jYAnato mftvA muktimApnoti mAnavaH .
ajYAnAdvrahmalokaYca yAti nAstyatra saMSayaH ..
gaNgAyAYca jale mokzo vArARasyAM jale sTale .
antarIkze ca gaNgAyAM gaNgAsAgarasaNgame ..”
taTA ca, smftO .
“Suklapakze divA BUmO gaNgAyAmuttarAyaRe .
DanyA dehaM vimuYcanti hfdayasTe janArddane ..” * ..
tatrAsTinikzepaPalam .
“daSAhAByantare yasya gaNgAtoye'sTi majjati .
[Page2-286-c+ 52]
gaNgAyAM maraRe yAdfk sa tAdfk PalamApnuyAt ..” *
tatra trayodaSakriyAvarjanaM yaTA, brahmARqe .
“gaNgAM puRyajalAM prApya trayodaSa vivarjjayet .
SOcamAcamanaM sekaM nirmAlyaM malaGarzaRam ..
gAtrasambAhanaM krIqAM pratigrahamaTo ratim .
anyatIrTaratiYcEva anyatIrTapraSaMsanam .
vastratyAgamaTAGAtaM santAraYca viSezataH ..” * ..
aTa nArAyaRakzetralakzaRam . brahmapurARe .
“pravAhamavaDiM kftvA yAvadDastacatuzwayam .
atra nArAyaRaH svAmI nAnyaH svAmI kadAcana ..”
aTa garBatIrayorlakzaRam .
“BAdrakfzRacaturddaSyAM yAvadAkramate jalam .
tAvadgarBaM vijAnIyAt tadUrdDvaM tIramucyate .
sArdDahastaSataM yAvadgarBatastIramucyate ..” * ..
tIre pratigrahAdinizeDo yaTA, --
“tIre pratigrahastyAjyastyAjyo Darmmasya vikrayaH ..”
aTa gaNgAkzetraPalam . skAnde .
“tIrAdgavyUtimAtrantu paritaH kzetramucyata .
atra yadyat kftaM karmma gaNgAyAM nAtra saMSayaH .
atrasTAstridivaM yAnti ye mftAste'punarBavAH ..”
iti prAyaScittatattvam .. * ..
(asyA mAhAtmyaM yaTA, mahABArate . 3 . 85 . 94 .
“na gaNgA sadfSaM tIrTaM na devaH keSavAt paraH .
brAhmaReByaH paraM nAsti evamAha pitAmahaH ..”
asyA Sca mAhAtmyavarRane sahasranAmakaTanaM yaTA,
kASIKaRqe 29 aDyAye .
agastya uvAca .
“vinA snAnena gaNgAyAM nfRAM janma nirarTakam .
upAyAntaramastyanyad yena snAnaPalaM laBet ..
aSaktAnAM ca paNgUnAmAlasyopahatAtmanAm .
dUradeSAntarasTAnAM gaNgAsnAnaM kaTaM Bavet ..
dAnaM vATa vrataM vATa mantraH stotraM japo'TavA .
tIrTAntarABizeko vA devatopAsanantu vA ..
yadyasti kiYcit zaqvaktra ! gaNgAsnAnaPalapradam .
viDAnAntaramAtreRa tadvada praRatAya me ..
tvatto na veda skandAnyo gaNgAgarBasamudBava ! .
paraM svargataraNgiRyA mahimAnaM mahAmate ! ..
skanda uvAca .
santi puRyajalAnIha sarAMsi sarito mune ! .
sTAne sTAne ca tIrTAni jitAtmADyuzitAni ca ..
dfzwapratyayakArIRi mahAmahimaBAYjyapi .
paraM svargataraNgiRyAH kowyaMSo'pi na tatra vE ..
anenEvAnumAnena buDyasva kalaSodBava ! .
daDre gaNgottamANgena devadevena SamBunA ..
snAnakAle'nyatIrTezu japyate jAhnavI janEH .
vinA vizRupadIM kvAnyat samarTamaGamocane ..
gaNgAsnAnaPalaM brahman ! gaNgAyAmeva laByate .
yaTA drAkzAPalasvAdodrAkzAyAmeva nAnyataH .. 10 ..
astyupAya iha tvekaH syAdyenAvikalaM Palam .
snAnasya devasarito mahAguhyatamo mune ! ..
SivaBaktAya SAntAya vizRuBaktiparAya ca .
SradDAlave tvAstikAya garBavAsamumukzave ..
[Page2-287-a+ 52]
kaTanIyaM na cAnyasya kasyacit kenacit kvacit .
idaM rahasyaM paramaM mahApAtakanASanam ..
mahASreyaskaraM puRyaM manoraTakaraM param .
dyunadIprItijanakaM Sivasantozasantati ..
nAmnAM sahasraM gaNgAyAH stavarAjezu SoBanam .
japyAnAM paramaM japyaM vedopanizadA samam ..
japanIyaM prayatnena mOninA vAcakaM vinA .
SucisTAnezu SucinA suspazwAkzarameva ca ..
skanda uvAca . o~ namo gaNgAdevyE ..
o~ kArarUpiRyajarA'tulA'nantA'mftasravA .
atyudArA'BayA'SokA'lakanandA'mftA'malA ..
anATavatsalA'movA'pAM yoniramftapradA .
avyaktalakzaRA'kzoByA'navacCinnA'parAjitA ..
anATanATA'BIzwArTasidDidAnaNgavardDinI .
aRimAdiguRADArA'gragaRyA'lIkahAriRI ..
acintyaSaktiranaGA'dButarUpA'GahAriRI .
adrirAjasutA'zwANgayogasidDipradA'cyutA .. 20 ..
akzuRRaSaktirasudA'nantatIrTa'mftodakA .
anantamahimA'pArA'nantasOKyapradA'nnadA ..
aSezadevatAmUrttiraGorA'mftarUpiRI .
avidyAjAlaSamanI hyapratarkyagatipradA ..
aSezaviGnasaMhartrI tvaSezaguRagumPitA .
ajYAnatimirajyotiranugrahaparAyaRA ..
aBirAmAnavadyANgyanantasArA'kalaNkinI .
AromyadAnandavallI tvApannArttivinASinI ..
rAScaryyamUrttirAyuzyA hyAQyAdyAprAryyasevitA .
ApyAyinyAptavidyAKyA tvAnandASvAsadAyinI ..
AlasyaGnyApadAM hantrI hyAnandAmftavarziRI .
irAvatIzwadAtrIzwA tvizwApUrttaPalapradA ..
itihAsaSrutIqyArTA tvihAmutra SuBapradA .
ijyA SIlasamijyezwA tvindrAdiparivanditA ..
ilAlaNkAramAledDA tvindirA ramyamandirA .
idindirAdisaMsevyA tvISvarISvaravallaBA ..
ItiBItihareqyA ca tvIqanIyacaritraBft .
utkfzwaSaktirutkfzwoqupamaRqalacAriRI ..
uditAmbaramArgosroragalokavihAriRI .
ukzorvarotpalotkumBA upendracaraRadravA .. 30 ..
udanvatpUrttihetuScodArotsAhapravardDinI .
udbegaGnyuzRaSamanI uzRaraSmisutA priyA ..
utpattisTitisaMhArakAriRyuparicAriRI .
UrjjaM vahantyUrjja DarorjjAvatI cormmimAlinI ..
urdDvaretaHpriyordDvADvA hyUrmmilordDvagatipradA .
fzibfndastutardDiSca fRatrayavinASinI ..
ftamBarardDidAtrI ca fksvarUpA fjupriyA .
fkzamArgavaharkzArccirf jumArgapradarSinI ..
eDitAKilaDarmmArTA tvekEkAmftadAyinI .
eDanIyasvaBAvEjyA tvejitASezapAtakA ..
ESvaryyadESvaryyarUpA hyEtihyaM hyEndavIdyutiH .
ojasvinyozaDIkzetramojodOdanadAyinI ..
ozWAmftOnnatyadAtrI tvOzaDaM BavarogiRAm .
OdAryyacaYcurOpendrI tvOgrI hyOmeyarUpiRI ..
ambarADvavahAmbazWAmbaramAlAmbujekzaRA .
[Page2-287-b+ 52]
ambikAmbumahAyoniranDodAnDakahAriRI ..
aMSumAlA hyaMSumatI tvaNgIkftazaqAnanA .
anDatAmisrahantryanDuraYjanA hyaYjanAvatI ..
kalyARakAriRI kAmyA kamalotpalaganDinI .
kumudvatI kamalinI kAntiH kalpitadAyinI ..
kAYcanAkzI kAmaDenuH kIrttikft kleSanASinI .
kratuSrezWA kratuPalA karmmabanDaviBedinI .. 41 ..
kamalAkzI klamaharA kfSAnuMtapanadyutiH .
karuRArdrA ca kalyARI kalikalmazanASinI ..
kAmarUpA kriyASaktiH kamalotpalamAlinI .
kUwasTA karuRA kAntA kUrmmayAnA kalAvatI ..
kamalA kalpalatikA kAlI kaluzavEriRI .
kamanIyajalA kamrA kapardisukapardagA ..
kAlakUwapraSamanI kadambakusumapriyA .
kAlindI kelilalitA kalakallolamAlikA ..
kAntalokatrayA kaRqUH kaRqUtanayavatsalA .
KaqgiRI KaqgaDArABA KagA KaRqenduDAriRI ..
Ke KelagAminI svasTA KaRqendutilakapriyA .
KecarI KecarIbandyA KyAtiH KyAtipradAyinI ..
KaRqitapraRatAGOGA KalabudDivinASinI .
KAtEnaHkandasandohA KaqgaKawvANgaKewinI ..
KarasantApaSamanI KaniH pIyUzapATasAm .
gaNgA ganDavatI gOrI ganDarvvanagarapriyA ..
gamBIrANgI guRamayI gatAtaNkA gatipriyA .
gaRanATAmbikA gItA gadyapadyaparizwutA .. 50 ..
gAnDArI garBaSamanI gatiBrazwagatipradA .
gomatI guhyavidyA gOrgoptrI gaganagAminI ..
gotrapravardDinI guRyA guRAtItA guRAgraRIH .
guhAmbikA girisutA govindANGrisamudBavA ..
guRanIyacaritrA ca gAyatrI giriSapriyA .
gUQarUpA guRavatI gurvvI gOravavardDinI ..
grahapIqAharA gundrA garaGnI gAnavatsalA .
GarmmahantrI GftavatI GftatuzwipradAyinI ..
GaRwAravapriyA GorA'GOGaviDvaMsakAriRI .
GrARatuzwikarI GozA GanAnandA GanapriyA ..
GAtukA GUrRitajalA GfzwapAtakasantatiH .
GawakowiprapItApA GawitASezamaNgalA ..
GfRAvatI GfRaniDirGasmarA GUkanAdinI .
GusfRApiYjaratanurGarGarA GarGarasvanA ..
candrikA candrakAntAmbuScaYcadApA caladyutiH .
cinmayI citirUpA ca candrAyutaSatAnanA ..
cAmpeyalocanA cAruScArvvaNgI cArugAminI .
cAryyA cAritranilayA citrakfccitrarUpiRI ..
campUScandanaSucyambuScarccanIyA cirasTirA .
cArucampakamAlAQyA camitA'SezaduzkftA .. 60 ..
cidAkASavahA'cintyA caYcaccAmaravIjitA .
coritA SezavfjinA caritA'SezamaRqalA ..
CeditA'KilapApOGA CadmaGnI CalahAriRI .
CannatrivizwapatalA CowitA'SezabanDanA ..
CuritA'mftaDArOGA CinnEnASCandagAminI .
CatrIkftamarAlOGA CawIkftanijAmftA ..
jAhnavIjyA jaganmAtA japyA jaNGAlavIcikA .
[Page2-287-c+ 52]
jayA janArddanaprItA juzaRIyA jagadDitA ..
jIvanaM jIvaRaprARA jagajjyezWA jaganmayI .
jIvajIvAtulatikA janmijanmanivarhiRI ..
jAqyaviDvaMsanakarI jagadyonirjalAvilA .
jagadAnandajananI jalajA jalajekzaRA ..
janalocanapIyUzA jawAtawavihAriRI .
jayantI jantupApaGnI janitajYAnavigrahA ..
JallarIvAdyakuSalA JalajJAlajalAvftA .
JiRwISavandyA JANkArakAriRI JarJarAvatI .
wIkitA'SezapAtAlA waNkikEno'dripAwane .
waNkAranftyatkallolA wIkanIyamahAtawA ..
qambarapravahA qInarAjahaMsakulAkulA .
qamaqqamaruhastA ca qAmaroktamahARqakA .. 70 ..
QOkitA'SezanirvvARA QakkAnAdacalajjalA .
QuRqiviGneSajananI QaRaqQuRitapAtakA ..
tarpaRI tIrTatIrTA ca tripaTA tridaSeSvarI .
trilokagoptrI toyeSI trElokyaparivanditA ..
tApatritayasaMhartrI tejobalavivardDvinI .
trilakzA tAraRI tArA tArApatikarArccitA ..
trElokyapAvanI puRyA tuzwidA tuzwirUpiRI .
tfzRAcCettrI tIrTamAtA trivikramapadodBavA ..
tapomayI taporUpA tapastomaPalapradA .
trElokyavyApinI tfptistfptikfttattvarUpiRI ..
trElokyasundarI turyyA turyyAtItapadapradA .
trElokyalakzmIstripadI taTyA timiracandrikA ..
tejogarBA tapaHsArA tripurAriSirogfhA .
trayIsvarUpiRI tanvI tapanANgajaBItinut ..
taristaraRijAmitraM tarpitA'SezapUrvvajA .
tulAvirahitA tIvrapApatUlatanUnapAt ..
dAridryadamanI dakzA duzprekzA divyamaRqanA .
dIkzAvatI durAvApyA drAkzAmaDuravAriBft ..
darSitA'nekakutukA duzwadurjjayaduHKahft .
dEnyahfdduritaGnI ca dAnavAripadAbjajA .. 80 ..
dandaSUkavizaGnI ca dAritA'GOGasantatiH .
drutA devadrumacCannA durvvArAGaviGAtinI ..
damagrAhyA devamAtA devalokapradarSinI .
devadevapriyA devI dikpAlapadadAyinI ..
dIrGAyuHkAriRI dIrGA dogDrI dUzaRavarjjitA .
dugDAmbuvAhinI dohyA divyA divyagatipradA ..
dyunadI dInaSaraRaM dehidehanivAriRI .
drAGIyasI dAGahantrI ditapAtakasantatiH ..
dUradeSAntaracarI durgamA devavallaBA .
durvfttaGnI durvigAhyA dayADArA dayAvatI ..
durAsadA dAnaSIlA drAviRI druhiRastutA .
dEtyadAnavasaMSudDikarttrI durbudDihAriRI ..
dAnasArA dayAsArA dyAvABUmivigAhinI .
dfzwAdfzwaPalaprAptirdevatAbfndavanditA ..
dIrGavratA dIrGadfzwirdIptatoyA durAlaBA .
daRqayitrI daRqanItirduzwadaRqaDarArccitA ..
durodaraGnI dAvArccirdravaddravyEkaSevaDiH .
dInasantApaSamanI dAtrI davaTuvEriRI ..
darIvidAraRaparA dAntA dAntajanapriyA .
[Page2-288-a+ 52]
dAritAdritawA durgA durgAraRyapracAriRI .. 90 ..
DarmmadravA DarmmaDurA DenurDIrA DftirDruvA .
DenudAnaPalasparSA DarmmakAmArTamokzadA ..
DarmmormmivAhinIDuryyA DAtrI DAtrIviBUzaRam .
DarmmiRI DarmmaSIlA ca DanvikowikftAvanA ..
DyAtfpApaharA DyeyA DAvanI DUtakalmazA .
DarmmaDArA DarmmasArA DanadA DanavardDinI ..
DarmmADarmmaguRacCetrI DattUrakusumapriyA .
DarmmeSI DarmmaSAstrajYA DanaDAnyasamfdDikft ..
DarmmalaByA DarmmajalA DarmmaprasavaDarmmiRI .
DyAnagamyasvarUpA ca DaraRI DAtfpUjitA ..
DUrDUrjawijawAsaMsTA DanyA DIrDAraRAvatI .
nandA nirvvARajananI nandinI nunnapAtakA ..
nizidDaviGnanicayA nijAnandaprakASinI .
naBo'NganacarI nUtirnamyA nArAyaRI nutA ..
nirmmalA nirmmalAKyAnA nASinI tApasampadAm .
niyatA nityasuKadA nAnAScaryyamahAniDiH ..
nadInadasaromAtA nAyikA nAkadIrGikA .
nazwodDAraRaDIrA ca nandanAnandadAyinI ..
nirRiktASezaBuvanA niHsaNgA nirupadravA .
nirAlambA nizprapaYcA nirRASitamahAmalA .. 100 ..
nirmmalajYAnajananI niHSezaprARitApahft .
nityotsavA nityatfptA namaskAryyA niraYjanA ..
nizWAvatI nirAtaNkA nirlepA niScayAtmikA .
niravadyA nirIhA ca nIlalohitamUrdDagA ..
nandiBfNgigaRastutyA nAgAnandA nagAtmajA .
nizpratyUhA nAkanadI nirayArRavadIrGanOH ..
puRyapradA puRyagarBA puRyApuRyataraNgiRI .
pfTuH pfTuPalA pUrRA praRatArttipraBaYjinI ..
prARadA prARijananI prAReSI prARarUpiRI .
padmAlayA parASaktiH purajitparamapriyA ..
parAparaPalaprAptiH pAvanI ca payasvinI .
parAnandA prakfzwArTA pratizWA pAlanI parA ..
purARapaWitA prItA praRavAkzararUpiRI .
pArvvatI premasampannA paSupASavimocanI ..
paramAtmasvarUpA ca parabrahmaprakASinI .
paramAnandanizpandA prAyaScittasvarUpiRI ..
pAnIyarUpanirvvARA paritrARaparAyaRA .
pApenDanadavajyAlA pApAriH pApanAmanut ..
paramESvaryyajananI prajYA prAjYA parAparA .
pratyakzalakzmIH padmAkzI paravyomAmftasravA .. 110 ..
prasannarUpA praRiDiH pUtA pratyakzadevatA .
pinAkiparamaprItA paramezWikamaRqaluH ..
padmanABapadArGeRa prasUtA padmamAlinI .
parardDidA puzwikarI paTyA pUrttiH praBAvatI ..
punAnA pItagarBaGnI pApaparvvatanASinI .
PalinI PalahastA ca PullAmbujavilocanA ..
PAlitEnomahAkzetrA PaRilokaviBUzaRam .
PenacCalapraRunnEnAH PullakEravaganDinI ..
PenilAcCAmbuDArABA PuquccAwitapAtakA .
PARitasvAdusalilA PARwapaTyajalAvilA ..
viSvamAtA ca viSveSI viSvA viSveSvarapriyA .
[Page2-288-b+ 52]
brahmaRyA brahmakfd brAhmI brahmizWA vimalodakA ..
viBAvarI ca virajA vikrAntAnekavizwapA .
viSvamitraM vizRupadI vEzRavI vEzRavapriyA ..
virUpAkzapriyakarI viBUtirviSvatomuKI .
vipASA vEbuDI vedyA vedAkzararasasravA ..
vidyA vegavatI vandyA bfMhaRI brahmavAdinI .
varadA viprakfzwA ca varizwA ca viSoDanI ..
vidyADarI viSokA ca vayobfndanizevitA .
bahUdakA balavatI vyomasTA vibuDapriyA .. 120 ..
vARI vedavatI vittA brahmavidyAtaraNgiRI .
brahmARqakowivyAptAmburbrahmahatyApahAriRI ..
brahmeSavizRurUpA ca budDirviBavavardDinI .
vilAsisuKadA vESyA vyApinI ca vfzAraRiH ..
vfzANkamOlinilayA vipannArttipraBaYjinI .
vinItA vinatA braDnatanayA vinayAnvitA ..
vipaYcI vAdyakuSalA veRuSrutivicakzaRA .
varcaskarI balakarI balonmUlitakalmazA ..
vipApmA vigatAtaNkA vikalpaparivarjjitA .
vfzwikartrI vfzwijalA viDirvicCinnabanDanA ..
vratarUpA vittarUpA bahuviGnavinASakft .
vasuDArA vasumatI vicitrANgI viBAvasuH ..
vijayA viSvabIjaM ca vAmadevI varapradA .
vfzASritA vizaGnI ca vijYAnormyaMSumAlinI ..
BavyA BogavatI BadrA BavAnI BUtaBAvinI .
BUtaDAtrI BayaharA BaktadAridryaGAtinI ..
BuktimuktipradA BeSI BaktasvargApavargadA .
BAgIraTI BAnumatI BAgyaM BogavatI BftiH ..
BavapriyA BavadvezwrI BUtidA BUtiBUzaRA .
BAlalocanaBAvajYA BUtaBavyaBavatpraBuH .. 130 ..
BrAntijYAnapraSamanI BinnabrahmARqamaRqapA .
BUridA BaktisulaBA BAgyavaddfzwigocarI ..
BaYjitopaplavakulA BakzyaBojyasuKapradA .
BikzaRIyA BikzumAtA BAvABAvasvarUpiRI ..
mandAkinI mahAnandA mAtA muktitaraNgiRI .
mahodayA maDumatI mahApuRyA mudAkarI ..
munistutA mohahantrI mahAtIrTA maDusravA .
mADavI mAninI mAnyA manoraTapaTAtigA ..
mokzadA matidA muKyA mahABAgyajanASritA .
mahAvegavatI meDyA mahAmahimaBUzaRA ..
mahApraBAvA mahatI mInacaYcalalocanA .
mahAkAruRyasaMpUrRA mahardDiSca mahotpalA ..
mUrttimanmuktiramaRI maRimARikyaBUzaRA .
muktAkalApanepaTyA manonayananandinI ..
mahApAtakarASiGnI mahAdevArdDahAriRI .
mahormmimAlinI muktA mahAdevI manonmanI ..
mahApuRyodayaprApyA mAyAtimiracandrikA .
mahAvidyA mahAmAyA mahAmeDA mahOzaDam ..
mAlADarI mahopAyA mahoragaviBUzaRA .
mahAmohapraSamanI mahAmaNgalamaNgalam .. 140 ..
mArttaRqamaRqalacarI mahAlakzmIrmadojJitA .
yaSasvinI yaSodA ca yogyA yuktAtmasevitA ..
yogasidDipradA yAjyA yajYeSaparipUritA .
[Page2-288-c+ 52]
yajYeSI yajYaPaladA yacanIyA yaSaskarI ..
yamisevyA yogayoniryoginI yuktabudDidA .
yogajYAnapradA yuktA yamAdyazwANgayogayuk ..
yantritAGOGasaYcArA yamalokanivAriRI .
yAtAyAtapraSamanI yAtanAnAmakfntanI ..
yAminISahimAcCodA yugaDarmmavivarjjitA .
revatIratikfdramyA ratnagarBA ramA ratiH ..
ratnAkarapremapAtraM rasajYA rasarUpiRI .
ratnaprAsAdagarBA ca ramaRIyataraNgiRI ..
ratnArcI rudraramaRI rAgadvezavinASinI .
ramA rAmA ramyarUpA rogijIvAturUpiRI ..
rucikfdrocanI ramyA rucirA rogahAriRI .
rAjahaMsA ratnavatI rAjatkallolarAjikA ..
rAmaRIyakareKA ca rujArI rogaroziRI .
rAkA raNkArttiSamanI ramyA rolambarAviRI ..
rAgiRI raYjitaSivA rUpalAvaRyaSevaDiH .
lokaprasUrlokavandyA lolatkallolamAlinI ..
lIlAvatI lokaBUmirlokalocanacandrikA .
leKasravantI lawaBA laGuvegA laGutvahft .. 151 ..
lAsyattaraNgahastA ca lalitAlayaBaNgigA .
lokabanDurlokaDAtrI lokottaraguRorjjitA ..
lokatrayahitA lokA lakzmIrlakzaRalakzitA .
lIlAlakzitanirvvARA lAvaRyAmftavarziRI ..
vESvAnarI vAsavedyA banDyatvaparihAriRI .
vAsudevANGrireRuGnI vajrivajranivAriRI ..
SuBAvatI SuBaPalA SAntiH SAntanuvallaBA .
SUlinI SESavavayAH SItalAmftavAhinI ..
SoBAvatI SIlavatI SozitASezakilvizA .
SaraRyA SivadA SizwA SarajanmaprasUH SivA ..
SaktiH SaSANkavimalA SamanasvasfsammatA .
SamA SamanamArgaGnI SitikaRWamahApriyA ..
SuciH SucikarI SezA SezaSAyipadodBavA .
SrInivAsaSrutiH SradDA SrImatI SrIH SuBavratA ..
SudDavidyA SuBAvarttA SrutAnandA SrutistutiH .
SivetaraGnI SabarI SAmbarIrUpaDAriRI ..
SmaSAnaSoDanI SAntA SaSvacCataDftizwutA .
SAlinI SAliSoBAQyA SiKivAhanagarBaBft ..
SaMsanIyacaritrA ca SAtitASezapAtakA .
zaqguRESvaryyasampannA zaqaNgaSrutiMrUpiRI .. 161 ..
zaRQatAhArisalilA zwyAyannadanadISatA .
saridbarA ca surasA supraBA suradIrDikA ..
svaHsinDuH sarvvaduHKaGnI sarvvavyADimahOzaDam .
sevyA sidDiH satI sUktiH skandasUSca sarasvatI ..
sampattaraNgiRI stutyA sTAnumOlikftAlayA .
sTEryyadA suBagA sOKyA strIzu sOBAgyadAyinI ..
svarganiHSreRikA sUkzmA svaDA svAhA suDAjalA .
samudrarUpiRI svargyA sarvvapAtakavEriRI ..
smftAGahAriRI sItA saMsArAbDitaraRqikA .
sOBAgyasundarI sanDyA sarvvasArasamanvitA ..
harapriyA hfzIkeSI haMsarUpA hiraRmayI .
hftAGasaNGA hitakft helA helAGagarvvahft ..
kzemadA kzAlitAGOGA kzudravidrAviRI kzamA .
[Page2-289-a+ 52]
iti nAmasahasraM hi gaNgAyAH kalaSodBava ! .
kIrttayitvA naraH samyag gaNgAsnAnaPalaM laBet ..
sarvvapApapraSamanaM sarvvaviGnavinASanam .
sarvvastotrajapAcCrezwaM sarvvapAvanapAvanam ..
SradDayABIzwaPaladaM caturvvargasamfdDikft .
sakfjjapAdavApnoti hyekakratuPalaM mune ! .. 170 ..
sarvvatIrTezu yaH snAtaH sarvvayajYezu dIkzitaH .
tasya yat PalamuddizwaM trikAlapaWanAcca tat ..
sarvvavratezu yat puRyaM samyak tIrTezu vAqava! .
tat PalaM samavApnoti trisanDyaM niyataH paWan ..
snAnakAle paWedyastu yatra kutra jalASaye .
tatra sannihitA nUnaM gaNgA tripaTagA mune ! .
Sreyo'rTI laBate Sreyo DanArTI laBate Danam .
kAmI kAmAnavApnoti mokzArTI mokzamApnuyAt ..
varzaM trikAlapaWanAt SradDayA SucimAnasaH .
ftukAlABigamanAdaputtraH puttravAn Bavet ..
nAkAlamaraRaM tasya nAgnicOrAhisADvasam .
nAmnAM sahasraM gaNgAyAH yo japecCradDayA mune ! ..
gaNgAnAmasahasrantu japtvA grAmAntaraM vrajet .
kAryyasidDimavApnoti nirvviGno gehamAviSet ..
tiTivArarkzayogAnAM na dozaH praBavet tadA .
yadA japtvA vrajedetat stotraM grAmAntaraM naraH ..
AyurArogyajananaM sarvvopadravanASanam .
sarvvasidDikaraM puMsAM gaNgAnAmasahasrakam .. 179 ..
janmAntarasahasezu yat pApaM samyagarjjitam .
gaNgAnAmasahasrasya japanAt tat kzayaM vrajet ..
brahmaGno madyapaH svarRasteyI ca gurutalpagaH .
tatsaMyogI BrURahantA mAtfhA pitfhA mune ! ..
viSvAsaGAtI garadaH kftaGno mitraGAtakaH .
agnido govaDakaro gurudravyApahArakaH ..
mahApAtakayukto'pi saMyukto'pyupapAtakEH .
mucyate SradDayA japtvA gaNgAnAmasahasrakam ..
ADivyADiparikzipto GoratApapariplataH .
mucyate sarvvaduHKeByaH stavasyAsyAnukIrttanAt ..
saMvatsareRa yuktAtmA paWan BaktiparAyaRaH .
aBIpsitAM laBet sidDiM sarvvEH pApEH pramucyate ..
saMSayAvizwacittasya DarmmavidveziRo'pi ca .
dAmBikasyApi hiMsrasya ceto DarmmaparaM Bavet ..
varRASramapaTInastu kAmakroDavivarjjitaH .
yat PalaM laBate jYAnI tadApnotyasya kIrttanAt ..
gAyatryayutajapyena yat PalaM samupArjjitam .
sakft paWanataH samyak tadaSezamavApnuyAt .. 188 ..
gAM dattvA vedaviduze yat PalaM laBate kftI .
tat puRyaM samyagAKyAtaM stavarAjasakfjjapAt ..
guruSuSrUzaRaM kurvvan yAvajjIvaM narottamaH .
yat puRyamarjjayet tadBAg varzaM trizavaRaM japan ..
vedapArAyaRAt puRyaM yadatra paripaWyate .
tat zaRmAsena laBate trisanDyaM parikIrttanAt ..
gaNgAyAH stavarAjasya pratyahaM pariSIlanAt .
SivaBaktimavApnoti vizRuBakto'TavA Bavet ..
yaH kIrttayedanudinaM gaNgAnAmasahasrakam .
tatasamIpe sahacarI gaNgAdevI sadA Bavet ..
[Page2-289-b+ 51]
sarvvatra pUjyo Bavati sarvvatra vijayI Bavet .
sarvvatra suKamApnoti jAhnavIstotrapAWataH ..
sadAcArI sa vijYeyaH sa Sucistu sadEva hi .
kftasarvvasurArccaH sa kIrttayed ya imAM stutim ..
tasmiMstfpte Bavet tfptA jAhnavI nAtra saMSayaH .
tasmAt sarvvaprayatnena gaNgABaktaM samarccayet ..
stavarAjamimaM gANgaM SfRuyAdyaSca vE paWet .
SrAvayedaTa tadBaktAn damBaloBavivarjjitaH ..
mucyate triviDEH pApErmanovAkkAyasamBavEH .
kzaRAnnizpApatAmeti pitFRAYca priyo Bavet ..
sarvvadevapriyaScApi sarvvarzigaRasammataH .
ante vimAnamAruhya divyastrISatasaMvftaH ..
divyABaraRasampanno divyaBogasamanvitaH .
nandanAdivane svEraM devavat sa pramodate .. 200 ..
BujyamAnezu viprezu SrAdDakAle viSezataH .
japannidaM mahAstotraM pitFRAM tfptikArakam ..
yAvanti tatra sikTAni yAvanto'mbukaRAH sTitAH
tAvantyeva hi varzARi modante svaH pitAmahAH ..
yaTA prIRanti pitaro gaNgAyAM piRqadAnataH .
taTEva tfpnuyuH SrAdDe stavasyAsyAnusaMSravAt ..
etat stotraM gfhe yasya liKitaM paripUjyate .
tatra pApaBayaM nAsti Suci tadBavanaM sadA ..
agaste ! kiM bahUktena SfRu me niScitaM vacaH .
saMSayo nAtra karttavyaH sandegDari PalaM na hi ..
yAvanti martye stotrAMRi mantrajAlAnyanekaSaH .
tAvanti stavarAjasya gANgeyasya samAni na ..
yAvajjamma japedyastu nAmnAmetat sahasrakam .
sa kIkawezvapi mfto na punargarBamAviSet ..
nityaM niyamavAnetadyo japet stotramuttamam .
anyatrApi vipannaH sa gaNgAtIre mfto Bavet ..
etat stotravaraM ramyaM purA proktaM pinAkinA .
vizRave nijaBaktAya muktivIjAkzarAspadam ..
gaNgAsnAnapratiniDiH stotrametanmayeritam .
sisnAsurjAhnavIM tasmAdetat stotraM japet suDIH ..”
iti SrIskandapurARe kASIKaRqe gaNgAsahasra-
nAmakaTanaM nAmEkonatriMSattamo'DyAyaH .. * .. * ..
iyameva Sivasya toyarUpA parA mUrttiH . yaTA,
kASIKaRqe . 27 . 2--7 .
ISvara uvAca .
“niSAmaya mahAvAho ! vizRo ! trElokyasundara ! .
prAptaM vArARasItyAKyAmavimuktaM yaTA taTA ..
nirddagDAn sAgarAn SrutvA kapilakroDavahninA .
aSvameDASvasaMyuktAn pUrvvajAn svAn BagIraTaH ..
sUryyavaMSe mahAtejA rAjA paramaDArmmikaH .
ArirADayizurgaNgAM taMpase kftaniScayaH ..
himavantaM nagaSrezWamamAtyanyastarAjyaDUH .
jagAma yaSasAM rASiruddiDIrzuH pitAmahAn ..
brahmaSApAgninirddagDAn mahAdurgatigAnapi .
vinA trimArgagAM vizRo ! ko jantUMstridivaM nayet ..
mamEva sA parA mUrttistoyarUpA SivAtmikA .
brahmARqAnAmanekAnAmADAraH prakftiH parA ..
[Page2-289-c+ 52]
SarIrasTA iqA nAqI . yaTA, hawayogadIpi-
kAyAm . 3 . 110 .
“iqA BagavatI gaNgA piNgalA yamunAnadI .
iqApiNgalayormaDye bAlaraRqA ca kuRqalI ..”)
durgA . yaTA, devIpurARe 45 aDyAye .
“kriyAkAraRarUpatvAt saraRAcca sarinmatA .
saNgamAdgamanAdgaNgA loke devI viBAvyate ..”
<LEND>
