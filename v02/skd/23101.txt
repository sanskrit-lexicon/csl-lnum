<L>23101<pc>3-290-a<k1>pralayaH<k2>pralayaH
pralayaH¦, puM, (pralIyate kzIyate jagadasminniti . pra +
lI + “erac .” 3 . 3 . 56 . ityac .)
prakzayaH . tatparyyAyaH . saMvarttaH 2 kalpaH 3
kzayaH 4 kalpAntaH 5 . ityamaraH . 1 . 4 . 22 ..
layaH 6 saMkzayaH 7 vilayaH 8 . iti SabdaratnA-
valI .. pratisargaH 9 pratisaYcaraH 10 . sa ca
nityanEmittikaprAkftAtyantikaBedena caturDA .
yaTA, --
kUrmma uvAca .
“nityaM nEmittikaYcEva prAkftAtyantikO taTA .
caturDAyaM purARe'smin procyate pratisaYcaraH ..” *
nityo yaTA, --
“yo'yaM saMdfSyate nUnaM nityaM loke kzayantviha .
nityaM saMkIrttyate nAmnA muniBiH pratisaYcaraH ..”
nEmittiko yaTA, --
“brAhmo nEmittiko nAma kalpAnte yo Bavi-
zyati .
trElokyasyAsya kaTitaH pratisargo manIziBiH ..”
prAkfto yaTA, --
“mahadAdyaM viSezAntaM yadA saMyAti saMkzayam .
prAkftaH pratisargo'yaM procyate kAlacintakEH ..”
Atyantiko yaTA, --
“jYAnAdAtyantikaH prokto yoginaH paramAtmani .
pralayaH pratisargo'yaM kAlacintAparErdvijEH ..
AtyantikaSca kaTitaH pralayo layasADanaH ..” * ..
nEmittikapralayavistAro yaTA, --
“nEmittikamidAnIM vaH kIrttayizye samAsataH ..
caturyugasahasrAnte saMprApte pratisaYcare .
AtmasaMsTAH prajAH karttuM pratipede prajApatiH ..
tato BavatyanAvfzwistIvrA sA SatavArzikI .
BUtakzayakarI GorA sarvvaBUtaBayaNkarI ..
tato yAnyalpasArARi SasyAni pfTivItale .
tAni cAgre pralIyante BUmitvamupayAnti ca ..
saptaraSmiraTo BUtvA samuttizWan divAkaraH .
asahyaraSmirBavati pibannamBo gaBastiBiH ..
tataste raSmayaH sapta pibantyambu mahArRave .
tenAhAreRa te sUryyA dIptAH sapta Bavanti hi ..
tasya te raSmayaH sapta sUryyA BUtvA caturddiSam .
caturlokamidaM kftsraM dahanti SiKino yaTA ..
vyApnuvantaSca te viprAstUrdDaYcADaSca raSmiBiH .
dIpyante BAskarAH sapta dahanto'gnipratApinaH ..
te sUryyA vAriRA dIpto bahusAhasraraSmayaH .
KaM samAvftya tizWanti nirddahanto vasunDarAm ..
tatastezAM pratApena dahyamAnA vasunDarA .
sAdrinadyarRavadvIpA niHsnehA samapadyata ..
dIptABiH santatABiSca jvAlABiSca samAvftaH .
aGaScordDaYca tiryyak ca samAvftya sahasraSaH ..
sUryyAgninA prasfzwAnAM saMhfzwAnAM parasparam .
ekatvamupajAtAnAmekajvAlo Bavet praBuH ..
sarvvalokapraRASaSca so'gnirBUtvAtmakuRqalI .
[Page3-290-b+ 52]
caturlokamidaM kftsnaM nirddahatyAtmatejasA ..
tataH pralIne sarvvasmin jaNgame sTAvare taTA .
nirvfkzA nistfRA BUmiH kUrmmapfzWe prakASate ..
ambarISamivABAti sarvvamApUritaM jagat .
sarvvameva tadArccirBiH pUrRaM jAjvalyate naBaH ..
pAtAle yAni tIrTAni mahodaDigatAni tu .
tatra tAni pralIyante BUmitvamupayAnti vE ..
dbIpAMSca parvvatAMScEva varzARyaTa mahodaDIn .
tAn sarvvAn BasmasAt kftvA saptAtmA pAvakaH
praBuH ..
samudreByo nadIByaSca pAtAleByaSca sarvvaSaH .
pibannapaH samidDo'gniH pfTivImASrito'jvalat ..
tataH sambarttakaH SElAnatikramya mahAMstaTA .
lokAn dahati dIptAtmA rudratejovijfmBitaH ..
sa dagDvA pfTivIndevo rasAtalamaSozayat .
aDastAt pfTivIM dagDvA divamUrdDaM dahizyati ..
yojanAnAM SatAnIha sahasrARyayutAni ca .
uttizWanti SiKAstasya vAyuH sambakarttasya ca ..
ganDarvvAMSca piSAcAMSca sayakzoragarAkzasAn .
tadA dahatyasO dIptaH kAlarudrapracoditaH ..
BUrlokaYca BuvarlokaM svarlokaYca taTA mahaH .
dahedaSezaM kAlAgniH kAlo viSvatanuH svayam ..
vyuzwezu tezu lokezu tiryyagUrdDamaTAgninA .
tattejaH samanuprApya kftsnaM jagadidaM SanEH ..
AyogfhaniBaM sarvvaM tadevEkaM prakASate .
tato gajakulonnAdAH stanitEH samalaNkftAH ..
uttizWanti tadA vyomni GorAH saMvarttakA GanAH .
kecinnIlotpalaSyAmAH kecit kumudasanniBAH ..
DUmravarRAstaTA kecit taTA pItAH payoDarAH .
kecidraktABravarRASca sTUlAH kzAraniBAstaTA ..
SaNKakundaniBAScAnye jAtyaYjananiBAH pare .
manaHSilAniBAstvanye kapotasadfSAH pare ..
kecidrudrAkzavarRABAstaTAnye kzIrasanniBAH .
taTA karvvUravarRABA BinnAYjananiBAstaTA ..
indragopaniBAH kecidDaritAlaniBAstaTA .
kAkARqakaniBAH keciduttizWanti GanA divi ..
kecit parvvatasaNkASAH kecidgajakulopamAH .
kUwAgAraniBAScAnye kecinmInakulodbahAH ..
bahurUpA GorarUpA GorasvaraninAdinaH .
tadA jalaDarAH sarvve pUrayanti naBastalam ..
tataste jaladA GorA vAriRA BAskarAtmajAH .
saptaGA saMvftAtmAnastamagniM Samayantyuta ..
tataste jaladA varzaM varzantIha himOGavat .
suGoramaSivaM sarvvaM nASayanti ca pAvakam ..
pravfttena tadAtyarTamamBasA pUryyate kila .
adBistejo'BiBUtatvAttadAgniH praviSatyapaH ..
nazwe cAgnO varzaSatEH payodA jalasamBavAH .
plAvayanto'Ta BuvanaM mahAjalaparisravEH ..
DArABiH pUrayantIdaM codyamAnAH svayamBuvA .
udyantaH salilOGESca velA iva mahodaDe ..
sAdridvIpA taTA pfTvI jalEH saMCAdyate SanEH ..
AdityaraSmiBiH pItaM jalamaBrezu tizWati .
[Page3-290-c+ 52]
punaH patati tadBUmO pUryyante tena cArRavAH ..
tataH samudrAH svAM velAmatikrAntAstu kftsnaSaH .
parvvatASca vilIyante mahI cApsu nimajjati ..
tasminnekArRave Gore nazwe sTAvarajaNgame .
yoganidrAM samAsTAya Sete devaH prajApatiH ..
caturyugasahasrAntaM kalpamAhurmaharzayaH .
varAho varttate kalpo yasya vistAra IritaH ..
asaMKyAtAstaTA kalpA brahmavizRuSivAtmakAH .
kaTitA hi purARezu muniBiH kAlacintakEH ..
sAtvikezvaTa kalpezu mAhAtmyamaKilaM hareH .
tAmasezu SivasyoktaM rAjasezu prajApateH .
so'yaM pravarttate kalpo vArAhaH sAtviko mataH .
anye ca sAtvikAH kalpA mama tezu parigrahaH .
DyAnantapastaTA jYAnaM labDvA tezveva yoginaH ..
ArADya giriSaM yatnAt yAti tatparamaM padam .
so'haM sa tvaM samADAya mAyI mAyAmayaM svayam ..
ekArRave jagatyasmin yoganidrAM vrajAni tu .
mAM paSyanti mahAtmAnaH suptaM kAle maharzayaH .
janaloke varttamAnAstapasA yogacakzuzA .
ahaM purARapuruzo BUrBuvaHpraBavo viduH ..
sahasracaraRaH SrImAn sahasrAkzaH sahasrapAt .
mantro'gnirbrAhmaRA gAvaH kuSASca samiDo hyaham ..
prokzaRI ca sruvaScEva somo Gftamayo'smyaham .
saMvarttako mahAnAtmA pavitraM paramaM yaSaH ..
vedavedyaH praBurgoptA gopatirbrahmaRo muKam .
anantastArako yogI gatirmatimatAM varaH ..
haMsaH prARo'Ta kapilo viSvamUrttiH sanAtanaH .
kzetrajYaH prakftiH kAlo jagadbIjamaTAmftam ..
mAtA pitA mahAdevo matto hyanyanna vidyate ..
AdityavarRo Buvanasya goptA
nArAyaRaH pUruzo yogamUrttiH .
mAM paSyanti yatayo yoganizWA
jYAtvAtmAnamamftatvaM vrajanti ..” * ..
prAkftapralayavistAro yaTA, --
kUrmma uvAca .
“ataHparaM pravakzyAmi pratisargamanuttamam .
prAkftaM prasamAsena SfRuDvaM gadato mama ..
gate parArdDadvitaye kAle lokaprakAlakaH .
kAlAgnirBasmasAt karttuM karoti niKilaM
matim ..
AtmanyAtmAnamAveSya BUtvA devo maheSvaraH .
dahedaSezaM brahmARqaM sadevAsuramAnuzam ..
tamAviSya mahAdevo BagavAnnIlalohitaH .
karoti lokasaMhAraM BIzaRaM lokamASritaH ..
praviSya maRqalaM sOraM kftvAsO bahuDA punaH .
nirddahatyaKilaM lokaM saptasaptisvarUpaDfk ..
sa dagDvA sakalaM sattvaM mantraM brahmaSiro mahat .
devatAnAM SarIrezu kzipatyaKiladAhakaH ..
dagDezvaSezadehezu devI girivarAtmajA .
ekA sA sAkziRaH SamBostizWate vEdikI SrutiH ..
SiraHkapAlErdevAnAM kftasragvaraBUzaRaH .
AdityacandrAdigaREH pUrayan vyomamaRqalam ..
[Page3-291-a+ 52]
sahasranayano devaH sahasrAkftirISvaraH .
sahasrahastacaraRaH sahasrArccirmahABujaH ..
daMzwrAkarAlavadanaH pradIptAnalalocanaH .
triSUlI kfttivasano yogamESvaramAsTitaH ..
pItvA tat paramAnandaM praBUtamamftaM svakam .
karoti tARqavaM devImAlokya parameSvaraH ..
pItvA nftyAmftaM devI BarttuH paramamaNgalA .
yogamAsTAya devasya dehamAyAti SUlinaH ..
sa tyaktvA tARqavarasaM svecCayEva pinAkaDfk .
yAti svaBAvaM BagavAn dagDA brahmARqamaRqalam ..
saMsTitezvaTa devezu brahmavizRupinAkizu .
guREranekEH pfTivI vilayaM yAti vArizu .
sa vAritattvaM saguRaM grasate havyavAhanaH ..
tEjasaM guRasaMyuktaM vAyO saMyAti saMkzayam .
AkASe saguRo vAyuH pralayaM yAti sattamAH ..
BUtAdO ca taTAkASaM lIyate guRasaMyutam .
indriyARi ca sarvvARi tEjase yAnti saMkzayam ..
vEkArike devagaRAH pralayaM yAnti sattamAH .
vEkArikastEjasaSca BUtAdiSceti sattamAH ..
triviDo'yamahaNkAro mahati pralayaM vrajet .
mahAntameBiH sahitaM brahmARamamftOjasam ..
avyaktaM jagato yoniH saMharedekamavyayam .
evaM saMhftya BUtAni tattvAni ca maheSvaraH ..
niyojayatyaTAnyonyaM praDAnaM puruzaM param .
praDAnapuMsorajayoreza saMhAra IritaH ..
maheSvarecCAjanito na svayaM vidyate layaH .
guRasAmyaM tadavyaktaM prakftiH parigIyate ..
praDAnaM jagato yonirmAyAtattvamacetanam .
kUwasTaScinmayo hyAtmA kevalaH paYcaviMSakaH ..
gIyate muniBiH sAkzI mahAnekaH pitAmahaH .
evaM saMhArakaraRI SaktirmAheSvarI DruvA ..
praDAnAdyaM viSezAntaM dahedrudra iti SrutiH .
yoginAmaTa sarvvezAM jYAnavinyastacetasAm .
AtyantikaYcEva layaM vidaDAtIha SaNkaraH ..”
iti kOrmme . 42 . 43 . aDyAyO .. * ..
AtyantikapralayavistAro yaTA, --
SrIparASara uvAca .
“ADyAtmikAdi mEtreya ! jYAtvA tApatrayaM buDaH .
utpannajYAnavErAgyaH prApnotyAtyantikaM layam ..
ADyAtmiko vE dviviDaH SArIro mAnasastaTA .
SArIro bahuBirBedErBidyate SrUyatAYca saH ..
SirorogapratiSyAyajvaraSUlaBagandarEH .
gulmArSaHSvayaTuSvAsacCardyAdiBiranekaDA ..
taTAkzirogAtIsArakuzWANgAmayasaMjYakEH .
Bidyate dehajastApo mAnasaM Srotumarhasi ..
kAmakroDaBayadvezaloBamohavizAdajaH .
SokAsUyAvamAnerzyAmAtsaryyAdiBavastaTA ..
mAnaso'pi dvijraSrezWa ! tApo Bavati nEkaDA .
ityevamAdiBirBedEstApo hyADyAtmikaH smftaH ..
mfgapakzimanuzyAdyEH piSAcoragarAkzasEH .
sarIsfpAdyESca nfRAM janyate cADiBOtikaH ..
SItozRavAtavarzAmbuvEdyutAdisamudBavaH .
[Page3-291-b+ 52]
tApo dvijavaraSrezWa ! kaTyate cADidEvikaH ..
tadasya triviDasyApi duHKajAtasya paRqitEH .
garBajanmajarAdyezu sTAnezu praBavizyataH ..
nirastAtiSayAhlAdasuKaBAvEkalakzaRA .
BezajaM BagavatprAptirekAntAtyantikI matA ..
tasmAttatprAptaye yatnaH karttavyaH paRqitErnarEH .
tatprAptihetujYAnaYca karmma coktaM mahAmune ! ..
AgamotTaM vivekAcca dviDA jYAnaM taTocyate .
SabdabrahmAgamamayaM paraM brahma vivekajam ..
anDantama ivAjYAnaM dIpavaccendriyodBavam .
yaTA sUryyastaTA jYAnaM yadvipraze vivekajam ..
manurapyAha vedArTaM smftvA yanmunisattama ! .
tadetacCrUyatAmatra sambanDe gadato mama ..
dve brahmaRI veditavye Sabdabrahma paraYca yat .
SabdabrahmaRi nizRAtaH paraM brahmADigacCati ..
dve vidye veditavye vE iti vATarvvaRI SrutiH .
parayA tvakzaraprAptirfgvedAdimayA parA ..
yattadavyaktamajaramacintyamajamavyayam .
anirddeSyamarUpaYca pARipAdAdyasaMyutam ..
viBuM sarvvagataM nityaM BUtayonimakAraRam .
vyApyavyApyaM yataH sarvvaM taM vE paSyanti sUrayaH ..
tadbrahma tat paraM DAma tadDyeyaM mokzakANkzi-
RAm .
SrutivAkyoditaM sUkzmaM tadvizRoH paramaM padam ..
tadeva BagavadvAcyaM svarUpaM paramAtmanaH .
vAcako BagavacCabdastasyAdyasyAkzarAtmanaH ..
evaM nigaditArTasya satattvaM tasya tattvataH .
jYAyate yena tajjYAnaM paramanyattrayImayam ..
aSabdagocarasyApi tasyEva brahmaRo dvija ! .
pUjAyAM BagavacCabdaH kriyate hyOpacArikaH ..
SudDe mahAviBUtyAKye pare brahmaRi varttate .
mEtreya ! BagavacCabdaH sarvvakAraRakAraRe ..
sarvvARi tatra BUtAni vasanti paramAtmani .
BUtezu ca sa sarvvAtmA vAsudevastataH smftaH ..
KARqikyajanakAyAha pfzwaH keSiDvajaH purA .
nAmavyAKyAyanantasya vAsudevasya tattbataH ..
BUtezu vasate so'ntarvvasantyatra ca tAni yat .
DAtA viDAtA jagatAM vAsudevastataH praBuH ..
sa sarvvaBUtaprakftirvikAra-
guRAMSca dozAMSca mune ! vyatItaH .
atItasarvvAvaraRAKilAtmA
tenAstftaM yadBuvanAntarARi ..
samastakalyARaguRAtmako hi
svaSaktileSAvftaBUtasargaH .
icCAgfhItABimatorudehaH
saMsADitASezajagadDito'sO ..
tejobalESvaryyamahAnvitaSca
svavIryyaSaktyAdiguREkarASiH .
paraH parARAM sakalA na yatra
kleSAdayaH santi parAvareSe ..
sa ISvaro vyazwisamazwirUpo-
'vyaktasvarUpaH prakawasvarUpaH .
[Page3-291-c+ 52]
sarvveSvaraH sarvvadfk sarvvavettA
samastaSaktiH parameSvarAKyaH ..
sa jYAyate yena tadastadozaM
SudDaM paraM nirmmalamekarUpam .
saMdfSyate cApyavagamyate vA
tajjYAnamajYAnamato'nyaduktam ..”
iti vizRupurARe 6 aMSe Atyantikaprati-
saYcAro nAma 5 aDyAyaH .. * .. api ca .
nArada uvAca .
“kftaM tretA dbAparaSca kaliSceti caturyugam .
divyamekayugaM jYeyaM tasya yA vEkasaptatiH ..
manvantarantu tajjYeyaM te tu yatra caturddaSa .
sa kalpo nAma vE kAlastadante pralayastu yaH ..
sA brahmarAtrI rAjendra ! yatra Sete'mbujAsanaH .
trayo lokAstadA rAjan ! lIyante tannimittataH ..
nEmittiko layo nAma dEnandina itIryyate ..
evaM dinapramARena brahmaRaH SatavArzikam .
AyuH pUrvvaparArdDe tu parArdDe dve prakIrttite ..
dviparArdDe vyatIte tu brahmaRo jagadAtmanaH .
tadA prakftayaH sapta pralayaM yAnti BUmipa ! ..
layaH prAkftiko hyeza lIne brahmaRi BUpate ! .
aRqakoze'pi sakalaH pralayaM yAti sarvvaSaH ..
pUrvvarUpantu vakzyAmi pralayasyAsya BUpate ! .
SatavarzARi BUmO hi parjjanyo nEva varzati ..
durBikze nirjane loke prajAH sarvvAH kzuDArdditAH .
parasparaM BakzyamARAH kzayaM yAsyanti BUmipa ! ..
samudre ca DaraRyAYca vfkzezu ca latAsu ca .
dehe ca yo rasastaM hi ravirharati raSmiBiH ..
tataH saMvarttako nAma jvAlAmAlI hutASanaH .
saNkarzaRamuKotpanno dahatyanilasAraTiH ..
sarvvaM brahmARqaBARqaM vE tatkAlakzoBagarjitaH .
evaM dagDaM mahArAja ! vahnyarkAByAM samantataH ..
dagDvA gomayapiRqABaM brahmARqaM sAravarjjitam .
pracaRqapavano rAjaMstato varzaSataM punaH ..
saMvarttako nAma mahAn brahmARqaM cAlayizyati .
tato meGA mahAGorA nAnAvarRA anekaSaH ..
SataM varzARi varzanti garjjanti ca mahAsvanAH .
ekodakaM tato viSvaM nirguRaM nirvvikArakam ..
BUmerganDaguRaM rAjan ! grasantyApaH samantataH .
guRanASAt svayaM pfTvI pralayaM prApsyate tadA ..
tejastvapAM rasaguRaM saganDaM pibate balAt .
tataH pralayamAyAnti rAjannApo'pi tatkzaRAt ..
tejasastu tato rUpaM rasaganDasamanvitam .
vAyurharati caRqAtmA tejaHpralayamfcCati ..
AkASastu tato vAyoH sparSaM paraguREH saha .
samAdatte mahArAja ! ambare'Ta pralIyate ..
AkASasya guRaM SabdaM guREranyEH samanvitam .
ahaNkAraH samAdatte naBastasmin pralIyate ..
tEjasezvindriyARyaNgadevA vEkArike taTA .
ahaNkAre pralIyante jagadetaccarAcaram ..
ahaNkAraM Bakzayanti tataH sattvAdayo guRAH .
grasate tAn mahArAja ! AdyA prakftirucyate ..
[Page3-292-a+ 52]
na tasyAH kAladozeRa pariRAmo nararzaBa ! .
AdyantarahitA sA hi nityaM kAraRamavyayam ..
SaktirBagavataH sA hi tadekaparamA ca sA .
ityuktaH pralayo rAjan ! viSvasyAsya mahAmate ! ..
yaTotpattikrameRAsya vyutkrameRa layastaTA ..”
iti pAdme svargaKaRqe 39 aDyAyaH ..
(sAttvikavikArAntargatavikAraviSezaH . talla-
kzaRaM yaTA, sAhityadarpaRe . 3 . 167 .
“pralayaH suKaduHKAByAM cezwAjYAnanirAkftiH ..”)
<LEND>
