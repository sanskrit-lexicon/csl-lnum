<L>38048<pc>5-278-a<k1>samudraH<k2>samudraH
samudraH¦, puM, jalasamUhasTAnam . tasya vyutpatti-
ryaTA . “candrodayAt ApaH samyagundanti klidyanti
atra . candrodayAt samundayanti vA samudraH .
undaDI klede nAmnIti rak hasuN nalopa iti
nalopaH .
‘apAM cEva samunnena sa samudra iti smftaH .’
iti vAyupurARam ..
mudrA maryyAdA tayA saha varttate iti vA samudraH .
samyagudgato ro'gniratra iti . mudaM rAti dadA-
tIti qe . mudrARi ratnAdIni tEH saha varttate
iti vA .” iti BarataH .. tatparyyAyaH . abDiH 2
akUpAraH 3 pArAvAraH 4 saritpatiH 5 uda-
nvAn 6 udaDiH 7 sinDuH 8 sarasvAn 9
sAgaraH 10 arRavaH 11 ratnAkarah 12 jala-
niDiH 13 yAdaHpatiH 14 apAMpatiH 15 . itya-
maraH . 1 . 7 . 1 .. mahAkacCaH 16 nadIkAntaH 17
tarIyaH 18 dvIpavAn 19 jalendraH 20 manTiraH
21 kzORIprAcIram 22 makarAlayaH 23 .
[Page5-278-b+ 52]
iti jawADaraH .. saritAmpatiH 24 jalaDiH 25
nIraniDiH 26 nIraDiH 27 ambuDiH 28
pAToniDiH 29 pADoDiH 30 yAdasAmpatiH
31 nadInaH 32 indujanakaH 33 timikozaH 34
vArAMniDiH 35 vAriniDiH 36 vArdDiH 37
vAriDiH 38 toyaniDiH 39 kIlAlaDiH 40
DaraRIpUraH 41 kzIrAbDiH 42 DaraRiplavaH 43
vANkaH 44 kacaNgalaH 45 peruH 46 mitadruH 47
vAhinIpatiH 48 gaNgADaraH 49 dAradaH 50
timiH 51 prARaBAsvAn 52 UrmmimAlI 53
mahASayaH 54 amBoniDiH 55 amBoDiH 56
tarizaH 57 kUlaNkazaH 58 tArizaH 59 . iti
SabdaratnAvalI .. vArirASiH 60 SElaSivi-
ram 61 parAkuvaH 62 tarantaH 63 mahIprAcI-
ram 64 . iti trikARqaSezaH .. payoDiH 65
sarinnATaH 66 amBorASiH 67 DunInATah 68
nityaH 69 kanDiH 70 apAMnATaH 71 . asya
jalaguRAH . visratvam . lavaRaraktAmayaprada-
tvam . uzRatvam . vEvarRadozajanakatvam . viSe-
zAddAhArttipittakAritvaYca . iti rAjanirGaRwaH ..
api ca .
“sAmudramudakaM kzAraM sarvvadozaprakopaRam ..”
iti rAjavallaBaH ..
mudrAyukte, tri .. * .. sa ca samudro brahmaRo
meQrAjjAtaH . yaTA, --
“hfdi kAmo BruvoH kroDo loBaScADaradacCa-
dAt .
AsyAdvAk sinDavo meQrAt nirftiH pAyo-
raGASrayaH ..”
iti SrIBAgavate . 3 . 12 . 14 ..
kalpaBede SrIkfzROrasena virajAgarBajAtaH . yaTA,
“SrIkfzRo virajAM dfzwvA saridrUpAM priyAM satIm .
uccE ruroda virajAtIre nIramanohare ..
jalAdutTAya cAgacCa viDAya tanu nUtanam .
AjagAma hareragraM sAkzAdrADeva sundarI ..
tAYca rUpavatIM dfzwvA premRodrekAM jagatpatiH .
cakArAliNganaM tUrRaM cucumba ca muhurmuhuH ..
nAnAprakAraSfNgAraM viparItAdikaM praBuH .
rahasi preyasIM prApya cakAra ca punaH punaH ..
virajA sA rajoyuktA DftvA vIryyamamoGakam .
sadyo baBUva tatrEva DanyA garBavatI satI .
tasTO tatra suKAsInA sArdDaM putrESca saptaBiH ..
ekadA hariRA sArdDaM vfndAraRye sunirjane .
vijahAra punaH sADvI SfNgArAsaktamAnasA ..
etasminnantare tatra mAtuH kroqaM jagAma ha .
kanizWaputtrastasyASca BrAtfBiH pIqito BiyA ..
BItaM svatanayaM dfzwvA tatyAja tAM kfpAniDiH .
kroqe cakAra bAlaM sA kfzRo rADAgfhaM yayO ..
praboDya bAlaM sA sADvI na dadarSAntike priyam .
vilalApa BfSaM tatra SfNgArAtfptamAnasA ..
SaSApa svasutaM kopAt lavaRodo Bavizyati .
kadApi te jalaM kena na KAdizyanti jIvinaH ..
[Page5-278-c+ 52]
SaSApa sarvvAn bAlAMSca yAntu mUQA mahItalam .
gacCaDvaYca mahIM mUQA jambudbIpaM manoharam ..
sTitirnEkatra yuzmAkaM Bavizyati pfTak pfTak .
dbIpe dbIpe sTitiM kftvA tizWantu suKinaH sutAH .
dbIpasTABirnadIBiSca saha krIqantu nirjane ..
kanizWo mAtfSApAcca lavaRodo baBUva ha .
kanizWaH kaTayAmAsa mAtfSApaYca bAlakAn ..
AjagmurduHKitAH sarvve mAtfsTAnaYca bAlakAH .
SrutvA vivaraRaM sarvve prajagmurDaraRItalam ..
praRamya mAtuScaraRaM BaktinamrAtmakanDarAH .
saptadvIpe samudrASca sapta tasTurviBAgaSaH ..
kanizWAdbfdDaparyyantaM dviguRaM dviguRaM mune ! .
lavaRekzusurAsarpirdaDidugDajalArRavAH ..
etezAYca jalaM pfTvyAM SasyArTaYca Bavizyati .
vyAptAH samudrAH saptEva saptadvIpA vasunDarAm ..”
iti brahmavEvartte SrIkfzRajanmaKaRqe 3 aDyAyaH ..
tasya hrAsavfdDikAraRaM yaTA, --
“apAM cEva samudrekAt samudra iti saMjYitaH .
udayatIndO pUrvve tu samudraH pUryyate sadA ..
prakzIyamARe bahule kzIyate'stamitena vE .
ApUryyamARo hyudaDirAtmanEvABipUryyate ..
tato vE kzIyamARasya svAtmanyeva kzapAM kzayaH .
uddIpyante'gnisaMyogAt uKAsvApo yaTA
svayam ..
taTA svataH samudro'pi vardDate SaSinodaye .
anyUnAnatiriktAstA vardDantyApo hrasanti ca ..
udayAstamayezvindoH pakzayoH SuklakfzRayoH .
kzayo vfdDiSca udaDeH somavfdDikzayO yaTA ..
daSottarARi paYcAhuraNgulAnAM SatAni ca .
apAM vfdDiH kzayo dfzwaH samudrARAntu parvvasu ..”
iti mAtsye 100 aDyAyaH ..
anyat vizRupurARe 2 . 4 aDyAye drazwavyam .. * ..
samudre varRanIyAni yaTA, --
“abDO dvIpAdriratnormmipotayAdojalaplavAH .
vizRukulyAgamaScandrAdfdDirOrvvANgapUraRam ..”
iti kavikalpalatAyAm 1 stavake 3 kusumam .. * ..
kalO dbijAnAM samudrayAtrAdinizeDo yaTA,
udbAhatattvaDftabfhannAradIyavacanam .
“sasudrayAtrAsvIkAraH kamaRqaluviDAraRam .
dbijAnAmasavarRAsu kanyAsUpayamastaTA ..
devareRa sutotpattirmaDuparke paSorvvaDaH .
mAMsAdanaM taTA SrAdDe vAnaprasTASramastaTA ..
dattAyAScEva kanyAyAH punarddAnaM varasya ca .
dIrGakAlaM brahmacaryyaM narameDASvameDakO ..
mahAprasTAnagamanaM gomeDaYca taTA maKam .
imAn DarmmAn kaliyuge varjjyAnAhurmanIziRaH ..”
(kezAYcimate kalAvapi samudrayAtrAsvIkAre
na dozaH ..) kzIrodasamudrasya manTanavfttanto
yaTA, BAgavate . 8 . 7 . 1 -- 10 .
“kftasTAnaviBAgAste evaM kaSyapanandanAH .
mamanTuH paramaM yattA amftArTaM payoniDim ..
maTyamAne'rRave so'driranADAro hyapo'viSat .
[Page5-279-a+ 52]
DriyamARo'pi baliBirgOravAt pARqunandana ..
te sunirvvinnamanasaH parimlAnamuKaSriyaH .
Asan supOruze nazwe dEvenAtibalIyasA ..
vilokya viGneSaviDiM tadeSvaro
durantavIryyo'vitaTABisanDiH .
kftvA vapuH kAcCapamadButaM mahat
praviSya toyaM girimujjahAra ..
tamutTitaM vIkzya kulAcalaM punaH
samudyatA nirmmaTituM surAsurAH .
daDAra pfzWena sa lakzayojana-
prastAriRA dvIpa ivAparo mahAn ..
surAsurendrErBujavIryyavepitaM
pariBramantaM girimaNga pfzWataH .
biBrattadAvarttanamAdikacCapo
mene'NgakaRqUyanamaprameyaH ..”
taTA tatrEva . 8 . 7 . 18 -- 19 .
“nirmmaTyamAnAdudaDeraBUdbizaM
maholvaRaM hAlAhalAhvamagrataH .
saMBrAntamInonmakarAhikacCapAt
timidbipagrAhatimiNgilAkulAt ..
tadugravegaM diSi diSyuparyyaDo
visarpadutsarpadasahyamaprati .
BItAH prajA dudruvuraNga seSvarA
arakzamARAH SaraRaM sadASivam ..”
taTA ca tatrEva . 8 . 7 . 36 -- 43 .
“tadbIkzya vyasanaM tAsAM kfpayA BfSapIqitaH .
sarvvadevasuhfddeva idamAha satIM priyAm ..
aho vata BavAnyetat prajAnAM paSya vESazam .
kzIrodamaTanodBUtAt kAlakUwAdupasTitam ..
AsAM prARaparIpsUnAM viDeyamaBayaM hi me .
etAvAn hi praBorarTo yaddInaparipAlanam ..
prARESca prARinaH pAnti sADavaH kzaRaBaNgurEH ..
badDavErezu BUtezu mohitezvAtmamAyayA ..
puMsaH kfpayato Badre sarvvAtmA prIyate hariH .
prIte harO Bagavati prIye'haM sacarAcaraH ..
tasmAdidaM garaM BuYje prajAnAM svastirastu me .
evamAmantrya BagavAn BavAnIM viSvaBAvanaH ..
tadbizaM jagDumAreBe praBAvajYAnvamodata .
tataH karatalIkftya vyApi hAlAhalaM vizam ..
aBakzayanmahAdevaH kfpayA BUtaBAvanaH .
tasyApi darSayAmAsa svavIryyaM jalakalmazaH ..
yaccakAra gale nIlaM tacca sADorviBUzaRam ..”
taTA tatrEva . 8 . 8 . 1 -- 9 .
“pIte gare vfzANkeRa prItAste'maradAnavAH .
mamanTustarasA sinDuM havirdDAnI tato'Bavat
tAmagnihotrImfzayo jagfhurbrahmavAdinaH .
yajYasya devayAnasya meDyAya havize nfpa ..
tata uccEHSravA nAma hayo'BUccandrapARqaraH .
tasmin baliH spfhAYcakre nendra ISvaraSikzayA ..
tata ErAvato nAma vAraRendro vinirgataH .
dantEScaturBiH SvetAdrerharan himavato mahIm ..
ErAvaRAdayastvazwO diggajA aBavaMstataH .
[Page5-279-b+ 52]
aBramupraBftayo'zwO ca kariRyastvaBavannfpa ..
kOstuBAKyamaBUdratnaM padmarAgaM mahodaDeH .
tasmin maRO spfhAYcakre vakzo'laNkaraRe hariH ..
tato'Bavat pArijAtaH suralokaviBUzaRam .
pUrayatyarTino yo'rTEH SaSvadBuvi yaTA BavAn ..
tataScApsaraso jAtA nizkakaRWyaH suvAsasaH .
ramaRyaH sargiRAM balgugatilIlAvalokanEH ..
tataScAviraBUt sAkzAt SrIramA BagavatparA .
raYjayantI diSaH kAntyA vidyutsOdAmanI yaTA ..
tasyAM cakruH spfhAM sarvve sasurAsuramAnavAH .
rUpOdAryyavayovarRamahimAkziptacetasaH ..”
taTA tatrEva . 8 . 8 . 25 .
“tasyAH Sriyastrijagato janako jananyA
vakzonivAsamakarot paramaM viBUteH .
SrIH svAH prajAH sakaruRena nirIkzaRena
yatra sTitEDayata sADipatIMstilokAn ..”
tatrEva . 8 . 8 . 30 -- 36 .
“aTAsIdvAruRI devI kanyA kamalalocanA .
asurA jagfhustAM vE hareranumatena te ..
aTodaDermaTyamAnAt kASyapEramftArTiBiH .
udatizWanmahArAja puruzaH paramAdButaH ..
dorGapIvaradordaRqaH kambugrIvo'ruRekzaRaH .
SyAmalastaruRaH sragvI sarvvABaraRaBUzitaH ..
pItavAsA mahoraskaH mumfzwamaRikuRqalaH .
snigDakuYcitakeSAntasuBagaH siMhavikramaH ..
amftApUrRakalasaM viBradvalayaBUzitaH .
sa vE BagavataH sAkzAdbizRoraMSAMSasamBavaH ..
Danvantaririti KyAta AyurvvedadfgIjyaBAk .
tamAlokyAsurAH sarvve kalasaM cAmftABftam ..
lipsantaH sarvvavastUni kalasaM tarasAharan .
nIyamAne'surEstasmin kalase'mftaBAjane .
vizaRRamAnasA devA hariM SaraRamAyayuH ..”
tatrEva . 8 . 8 . 41 .
“etasminnantare vizRuH sarvvopAyavidISvaraH .
yozidrUpamanirddeSyaM daDAra paramAdButam ..”
tatrEva . 8 . 9 . 12 .
“tato gfhItvAmftaBAjanaM hari-
rbbaBAza IzatsmitaSoBayA girA .
yadyaByupetaH ka ca sADvasADu vA
kftaM mayA vo viBaje suDAmimAm ..”
tatrEva . 8 . 9 . 20 .
“kalpayitvA pfTakpaqktIruBayezAM jagatpatiH .
tAMScopaveSayAmAsa svezu svezu ca paNktizu ..
dEtyAn gfhItakalaso vaYcayannupasaYcarEH .
dUrasTAn pAyayAmAsa jarAmftyuharAM suDAm ..”
tatrEva . 8 . 9 . 24 .
“devaliNgapraticCannaH svarBAnurdevasaMsadi .
pravizwaH somamapibaccandrArkAByAYca sUcitaH ..
cakreRa kzuraDAreRa jahAra pibataH SiraH .
haristasya kabanDastu suDayA plAvito'patat ..
SirastvamaratAM nItamajo grahamacIkxpat .
yastu parvvaRi candrArkAvaBizAvati vEraDIH ..
[Page5-279-c+ 52]
pItaprAye'mfte devErBagavAn lokaBAvanaH .
paSyatAmasurendrARAM svarUpaM jagfhe hariH ..”
pAdme uttaraKaRqe 69 aDyAye'pyevam .. (anta-
rikzam . iti niGaRwuH . 1 . 3 .. asya vyut-
pattiryaTA, tawwIkAyAm . “samuddravanti saNgatA
UrdDvaM dravanti gacCantyasmAdApo raSmiBirAkfzya-
mARA AdityamaRqalam . samut-pUrvvAt dravate-
rgatyarTAt anyezvapi dfSyate iti apAdAne
qa-pratyaye wi-lope ca rUpam . yadbA, saMhatA
aBidravantyenamApo BOmarasalakzaRA vAyunA
preryyamARAH AdityamaRqalAdbA varzAkAle
raSmiBiH pravarttamAnAH . atra udityeza upa-
sargo'BItyarTe varttate . karmaRi qa-pratyaya iti
viSezaH . sammodante'smin BUtAni antarikza-
cArIRIti vA . sampUrvAt muda harze ityasmAt
sPAyitaYcivaYci ityAdinA aDikaraRe rak-
pratyaye samo ma-lope ca rUpam . yadvA, sam
ityekIBAve udakAt ucCabdaH ro matvarTIyaH .
ekIBUtamudakamasmin vidyate varzAsviti udaka-
SabdasyodBAvaSCAndasaH . yadbA sampUrvAt undI
kledane ityasmAt sPAyitaYcivaYci ityAdinA
karttari rak-pratyaye kittvAnnalope ca samudraH ..”
iti devarAjakftanirvvacanam ..)
<LEND>
