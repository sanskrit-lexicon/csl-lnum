<L>34755<pc>5-011-a<k1>SaNKaH<k2>SaNKaH
SaNKaH¦, puM, klI, (SAmyati aSuBamasmAditi . Sama +
“SameH KaH .” uRA0 1 . 104 . iti KaH .)
samudrodBavajantuviSezaH . SA~Ka iti BAzA .
tatparyyAyaH . kambuH 2 . ityamaraH .. kambojaH 7
abjaH 4 jalajaH 5 . iti SabdaratnAvalI ..
arRoBavaH 6 pAvanaDvaniH 7 antaHkuwilaH 8
mahAnAdaH 9 SvetaH 10 pUtaH 11 muKaraH 12
dIrGanAdaH 13 bahunAdaH 14 haripriyaH 15 .
asya guRAH . kawurasatvam . SItatvam . puzWi-
vIryyabalapradatvam . gulmaSUlakaPaSvAsavizadozanA-
SitvaYca . iti rAjanirGaRwaH .. api ca .
“kambuSaNKanaKaScApi SuktiSambUkakarkawAH .
jIvA evaMviDAScAnye kozasTAH parikIrttitAH ..
kozasTA maDurAH snigDAH pittavAtaharA himAH .
vfMhaRA bahuvarccaskA vfzyASca balavardDanAH ..”
iti BAvaprakASaH ..
anyacca .
“SaNKodaDimalO SItO kazAyAvatileKanO .”
iti rAjavallaBaH .. * ..
asyotpattyAdiryaTA .
“aTa SamBurhareH SUlaM jagrAha dAnavaM prati .
grIzmamaDyAhnamArttaRqaSatakarucamuttamam ..
SUlaYca BramaRaM kftvA papAta dAnavopari .
cakAra BasmasAttaYca saraTaYcAvalIlayA ..
sa Sivastena SUlena dAnavasyAsTijAlakam .
premRA ca prerayAmAsa lavaRode ca sAdaram ..
asTiBiH SaNKacUqasya SaNKajAtirbbaBUva ha .
nAnAprakArarUpA ca SaSvatpUtA surArccane ..
praSastaM SaNKatoyaYca devAnAM prItidaM param .
tIrTatoyasvarUpaYca pavitraM SamBunA vinA ..
SaNKaSabdo Bavedyatra tatra lakzmISca susTirA .
sa snAtaH sarvvatIrTezu yaH snAtaH SaNKavAriRA ..
SaNKe hareraDizWAnaM yataH SaNKastato hariH .
tatrEva satataM lakzmIrddUrIBUtamamaNgalam ..
strIRAYca SaNKaDvaniBiH SUdrAnAYca viSezataH .
BItA ruzwA yAti lakzmIH sTalamanyat sTalA-
ttataH ..”
iti brahmavEvartte prakftiKaRqe 18 aDyAyaH .. * ..
aTa SaNKamAhAtmyam .
brahmovAca .
“SfRu SaNKasya mAhAtmyaM sarvvapApaharaM SuBam ..
kapilA kzIramAdAya SaNKe kftvA janArddanam .
[Page5-011-b+ 52]
yajYAyutasahasrasya snApayitvA laBet Palam ..
payasvinyAH SuBaM kzIraM SaNKe kftvA tu nArada .
yaH snApayati deveSaM sa gacCedbrahmaRaH padam ..
kziptvA gaNgodakaM SaNKe yaH snApayati mADavam .
namo nArAyaRetyuktvA mucyate yonisaNkawAt ..
SaNKalagnantu yattoyaM BramitaM keSavopari .
niHkzipenmUrdDni satataM gaNgAsnAnena tasya kim ..
kftvA pAdodakaM SaNKe vEzRavAya prayacCati .
tilamiSraM tulasyA ca cAndrAyaRaPalaM laBet ..
nadItaqAgajaM vAri vApIkUpahradodBavam .
gANgeyaM tadBavet sarvvaM kftaM SaNKe haripriya ..
gfhItvA vizRupAdAmbu SaNKe kftvA ca vEzRavaH .
yo vahet SirasA nityaM sa mune tApasottamaH ..
trElokye yAni tIrTAni vAsUdevAjYayA mune .
SaNKaM tAnyaDitizWanti tasmAt SaNKaM sadArccayet ..
tvaM purA sAgarotpanno vizRunA viDftaH kare .
namitaH sarvvadevESca pAYcajanya namo'stu te ..
purato vAsudevasya sapuzpaPalacandanEH .
SaNKaH samarccito yena tasya lakzmIrna durlaBA ..
darSanenApi SaNKasya kimu tasyArccanena ca .
vilayaM yAnti pApAni himaH sUryyodaye yaTA ..
garBA devArinArIRAM vinaSyanti sahasraDA .
tava nAdena pAtAle pAYcajanya namo'stu te ..
tIrTodakaM harermUrdDni BrAmayet SaNKasaMsTitam .
dadAti muktiM deveSaH kzIrasAgarajApriyaH ..
yamadUtASca kuzmARqapiSAcoragarAkzasAH .
dfzwvA SaNKodakaM mUrdDni BItA yAnti diSo daSa ..
nitye nEmittike kAmye snAnArccanavilepane .
SaNKaM samarccayati yaH SvetadbIpe vasedDi saH ..”
iti pAdmottaraKaRqe 129 aDyAyaH .. * ..
aTa dakziRAvarttaSaNKamAhAtmyam .
“dakziRAvarttaSaNKena gatvA prAkSrotasaM nadIm .
kftvABizekaM viDivat tataH pApEH pramucyate ..
dakziRAvarttaSaNKena tilamiSrodakena tu .
udake nABimAtre tu yaH kuryyAdaBizecanam ..
prAkSrotasyAM tu vE nadyAM narastatrAmBasAplutaH .
yAvajjIvakftaM pAzaM tatkzaRAdeva naSyati ..
dakziRAvarttaSaNKena pAtraSoDaM Dare sTitam .
udakaM yaH pratIcCeta SirasA hfzwamAnasaH ..
tasya janmakftaM pApaM tatkzaRAdeva naSyati .
na SaNKena pibettoyaM na hanyAnmatsyaSUkarO ..”
iti vArAdve praboDanImAhAtmyADyAyaH .. * ..
dakziRAvarttaSaNKatoyena vizRupUjAPalaM yaTA .
skAnde .
“dakziRAvarttaSaNKasya toyena yo'rccayedDarim .
saptajanmakftaM pApaM tatkzaRAdeva naSyati ..”
ityAhnikAcAratattvam ..
sa ca SaNKaH ratnaviSezaH . tallakzaRAdi yaTA, --
“kzIrodakUle'pi surAzwradeSe
tadanyato'pi praBavanti SaNKAH .
aruzkavarRAH SaSiSuBraBAsaH
susUkzmavaktrA guravo mahAntaH ..
[Page5-011-c+ 52]
te vAmadakziRAvarttaBedena dviviDA matAH .
dakziRAvarttaSaNKastu kuryyAdAyuryaSo Danam ..
tenEva SirasA yastu SraddaDAnaH pratIcCati .
vAri hitvA sa pApAni puRyamApnoti mAnavaH ..
vfttatvaM snigDatAcCatvaM SaNKasyeti guRatrayam .
AvarttaBaNgadozo hi hemayogAdbinaSyati ..
brahmAdijAtiBedena sa punastu caturvviDaH ..” * ..
iti yuktikalpataruH ..
SrIkfzRArjjunAdiSaNKanAmAni yaTA, --
“pAYcajanyaM hfzIkeSo devadattaM DanaYjayaH .
pORqraM daDmO mahASaNKaM BImakarmmA vfkodaraH ..
anantavijayaM rAjA kuntIputtro yuDizWiraH .
nakulaH sahadevaSca suGozamaRipuzpakO ..”
iti SrIBagavadgItAyAm 1 aDyAyaH ..
ayantu raRavAdyaviSezaH . yaTA, --
“BaktatUryyaM ganDatUryyaM raRatUryyaM mahAsvanaH .
saMgrAmapawahaH SaNKastaTA cABayaqiRqimaH ..
mahAdbandvo nfpABIrurBIruH kolAhalo'pi ca .
yudDavAdasya paryyAyaScAnye BedAH SalAdayaH ..”
iti SabdaratnAvalI ..
lalAwAsTi . (yaTA, suSrute . 1 . 5 .
“tatra BrUgaRqaSaNKalalAwAkzipuwOzWadantavezwakakzA-
kukzivaNKaRezu tiryyakCeda uktaH ..”) kuverasya
niDiviSezaH . (yaTA, mahABArate . 2 . 10 .
36 .
“niDipravaramuKyO ca SaNKapadmO DaneSvarO ..”
yaTA ca mArkaRqeye . 68 . 42 -- 45 .
“rajastamomayaScAnyaH SaNKasaMjYo hi yo niDiH .
tenApi nIyate vipra tadgunitvaM niDISvaraH ..
ekasyEva Bavatyeza naraM nAnyamupEti ca .
yasya SaNKo niDistasya svarUpaM krOzwuke SfRu ..
eka evAtmanA sfzwamannaM BuNakte taTAmbaram .
kadannaBuk parijano na ca SoBanavastraDfk ..
na dadAti suhfdBAryyA BrAtfputtrasnuzAdizu .
svapozaRaparaH SaNKI naro Bavati sarvvadA ..”)
naKInAmaganDadravyam . ityamaramedinIkArO ..
(yaTA, suSrute . 6 . 17 .
“manaHSilA tryUzaRaSaNKamAkzikEH
sasinDukAsIsarasAYjanEH kriyAH ..”)
karRasamIpAsTi . iti rAjanirGaRwaH .. (yaTA,
yAjYavalkye . 3 . 96 .
“karRO SaNKO BruvO daRqavezwAvozWO kakundare ..”)
azwanAganAyakAntargatanAgaviSezaH . (yaTA,
manasApUjApadDatO .
“ananto vAsukiH padmo mahApadmastu takzakaH .
kulIraH karkawaH SaNKo hyazwO nAgAH prakI-
rttitAH ..”)
hastidantamaDyam . iti trikARqaSezaH .. daSa-
niKarvvasaMKyA . lakzakowiriti yAvat . yaTA,
“ekaM daSaSataYcEva sahasramayutaM taTA .
lakzaYca niyutaM cEva kowirarvvudameva ca ..
vfndaH Karvvo niKarvvaSca SaNKapadmO ca sAgaraH .
[Page5-012-a+ 52]
antyaM maDyaM parArdDaYca daSavfdDyA yaTAkramam ..”
iti BarataDftabrahmARqapurARavacanam .. * ..
DarmmaSAstraprayojakamuniviSezaH . yaTA, --
“manvatrivizRuhArItayAjYavalkyoSano'NgirAH .
yamApastambasambarttAH kAtyAyanabfhaspatI ..
parASaravyAsaSaNKaliKitA dakzagotamO .
SAtAtapo vaSizWaSca DarmmaSAstraprayojakAH ..”
iti yAjYavalkyavacanam ..
<LEND>
