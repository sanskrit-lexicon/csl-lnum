<L>37716<pc>5-240-b<k1>sanDiH<k2>sanDiH
sanDiH¦, puM, (sanDAnamiti . saM + DA + kiH .)
rAjAdInAM zaqguRAntargataguRaviSezaH . sa tu
svarRAdidAnena banDuBiH prItyutpAdanAt mitrI-
karaRam . mela iti Ekya iti ca BAzA .
tadvivaraRaM yaTA, --
“panabadDo Bavet sanDiH svayaM hInastamAcaret .
maryyAdollaNGanaM nAsti yadi Satroriti sTitiH ..
maryyAdollaNGanaM yatra SatrO saMSayitaM Bavet .
na taM saMSayitaM kuryyAdityuvAca bfhaspatiH ..
balavadvigfhItaH san nfpo'nanyapratiSrayaH .
[Page5-240-c+ 52]
ApannaH sanDiBAvena vidaDyAt kAlayApa-
nAm ..
ye ca dEvenopahatA rAzwraM yezAYca durgatam .
bahavo ripavo yezAM tezAM sanDirviDIyate ..
durmmantro BinnamantraSca nIcaDarmmarataSca yaH .
etEH sanDiM na kurvvIta viSezAt pUrvapIqitEH .
sanDiM hi tAdfSEH kurvvan prARErapi hi hIyate ..”
iti BojarAjakftayuktikalpataruH .. * ..
zoqaSaviDasanDiryaTA, --
“balIyasABiyuktastu nfpo nAnyapratikriyaH .
ApannaH sanDimanvicCet kurvvARaH kAlayApanam
kapAla 1 upahAraSca 2 santAnaH 3 saNgata-4
staTA .
upanyAsaH 5 pratIkAraH 6 saMyogaH 7 puruzA-
ntaraH 8 ..
adfzwanara 9 Adizwa 10 AtmAdizwa 11
upagrahaH 12 .
parikraya-13 staTocCinna-14 staTA ca
paraBUzaRaH 15 ..
skanDopaneyaH 16 sanDiSca zoqaSEte prakIrttitAH
iti zoqaSakaM prAhuH sanDiM sanDivicakzaRAH ..”
tezAM lakzaRAni . yaTA, --
“kapAlasanDirvijYeyaH kevalaM samasanDitaH . 1 .
sampradAnAdBavati ya upahAraH sa ucyate .. 2 ..
santAnasanDirvijYeyo dArikAdAnapUrvvakaH . 3
sadBistu saNgataH sanDirmmEtrIpUrvvaM udAhftaH ..
yAvadAyuHpramARastu samAnArTaprayojanam .
sampattO vA vipattO vA kAraREryo ta Bidyate ..
saNgataH sanDirevAyaM prakfzwatvAt suvarRavat .
taTAnyEH sanDikuSalEH kAYcanaH sa udAhftaH .. 4 ..
dravyAtmA kAryyasidDistu samudiSya kriyeta yaH .
sa upanyAsakuSalErupanyAsa udAhftaH .. 5 ..
mayAsyopakftaM pUrvvaM mamApyeza karizyati .
iti yaH kriyate sanDiH pratIkAraH sa ucyate ..”
anyacca .
“upakAraM karomyasya mamApyeza karizyati .
ayaYcApi pratIkAro rAmasugrIvayoriva .. 6 ..
ekArTAM samyaguddiSya kriyAM yatra hi gacCati .
samaM hi tatpramARena sa ca saMyoga ucyate .. 7 ..
AvayoryyoDamuKyEstu madarTaH sADyatAmiti .
yasmin paRastu kriyate sa sanDiH puruzAntaraH .. 8
tvayEkena madIyo'rTaH saMprasADyastvasAviti .
yatra SatruH paRaM kuryyAt so'dfzwapuruzaH smftaH .. 9 ..
yatra BUmyekadeSena paRena ripuvarjjitaH .
sanDIyate sanDividBiH sa cAdizwa udAhftaH .. 10 ..
svasEnyena tu sanDAnamAtmAdizwa udAhftaH . 11 .
kriyate prARarakzArTaM sarvvadAnAdupagrahaH .. 12 ..
kozAMSenArdDakozeRa sarvvakozeRa vA punaH .
Sizwasya pratirakzArTaM parikraya udAhftaH .. 13 ..
BuvAM sAravatInAntu dAnAducCinna ucyate . 14 .
BUmyutTaPaladAnena sarvveRa paraBUzaRaH .. 15 ..
praticCinnaM PalaM yatra pratiskanDena dIyate .
[Page5-241-a+ 52]
skanDOpaneyaM taM prAhuH sanDiM sanDivica-
kzaRAH .. 16 ..
parasparopakArastu mEtrIsambanDakastaTA .
upahAraSca vijYeyAScatvAraScEva sanDayaH ..”
iti viRzuSarmmakftahitopaSe sanDirnAma caturTa-
kaTAsaMgrahaH .. saMyogaH . tatparyyAyaH . SlezaH 2 .
ityamaraBaratO .. (yaTA, manuH . 8 . 248 .
“taqAgAnyu dapAnAni vApyaH prasravaRAni ca .
sImAsanDizu kAryyARi devatAyatanAni ca ..”)
suruNgA . Bagam . saNGawwanam . rUpakARAM
suKAdyaNgam . sAvakASaH . iti medinI .. BedaH .
iti viSvaH .. (sADanam . yaTA, raGuH . 19 . 16 .
“tasya sAvaraRadfzwasanDayaH
kAmyavastuzu narezu saNginaH .
vallaBAmirupasftya cakrire
sABimuktavizayAH samAgamAH ..”)
vyAkaraRamate varRadvayasya melanam . (yaTA,
kaTAsaritsAgare . 6 . 113 -- 117 .
“aTEkA tasya mahizI rAjYaH stanaBarAlasA .
SirIzasukumArANgI krIqantI klamamaByagAt ..
sA jalEraBiziYcantaM rAjAnamasahA satI .
abravInmodakErdeva paritAqaya mAmiti ..
tacCrutvA modakAn rAjA drutamAnAyayan bahUn
tato vihasya sA rAjYI punarevamaBAzata ..
rAjannavasaraH ko'tra modakAnAM jalAntare .
udakEH siYca mA tvaM mAmityaktaM hi mayA tava ..
sanDimAtraM na jAnAsi mASabdodakaSabdayoH .
na ca prakaraRaM vetsi mUrKastvaM kaTamIdfSaH ..”)
tasya lakzaRAdiryaTA . ardDamAtroccAraRakAlenA-
vyavahitayorvvarRayordrutataroccAraRaM sanDiH . ata
eva SlokArdDvayormantrArdDayorvvA na sanDiH . tatra
ardDamAtroccAraRakAlavyavaDAnasyocitatvAditi
prAYcaH . svamate tu sanDyaDyAyasUtravihitakAryyaM
sanDiriti sanDilakzaRam . tena pipakzAdi-
SabdAnAM saMyogAntalupi lupi na sanDyAdyaviDI
iti nizeDe'pi sanDigrahaRAt sanDilupyeva na
sanDiriti niyamAt JapaJasorityanena capa-
japO pipak pipag iti . Binnapade tu sanDi-
rvviBAzayeti boDyam . taTA ca .
“sanDirekapade nityo nityo DAtUpasargayoH .
sUtrezu ca BavennityaH sEvAnyatra viBAzayA ..”
iti prAYcaH .
ekapade iti svaBAvAdekapade samAse'pi .
yaTAdAnaM Bavet nadyO ityAdi . samAse murAriH
hfzIkeSaH tryambakaH gavISaH ityAdi . DAtU-
pasargayostu aDIte upetya ityAdi . anyatra
atra amBaH atrAmBaH iha induH ihenduH
ityAdi . DAtUpasargayoH samAsasya nityatvAdeka-
padagrahaRenEvezwasidDO tayoH punarupAdAnaM anitya-
samAse kadAcidekapade'pi sanDirviBAzyate iti
jYApanArTam . tena uccAritarucirafcAM cAna-
nAnAM caturRAM ityAdi sidDiH . iti mugDa-
[Page5-241-b+ 52]
boDavyAkaraRawIkAyAM durgAdAsaH .. * .. sarvvA-
NkurasanDirmmAsatrayeRa Bavati . gAtrasanDiH sapta-
mAsErBavati . iti suKaboDaH .. yugasanDiryuga-
Sabde dehasanDirmmarmmaSabde ca drazwavyaH ..
<LEND>
