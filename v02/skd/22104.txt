<L>22104<pc>3-208-c<k1>puzyasnAnaM<k2>puzyasnAnaM
puzyasnAnaM¦, klI, (puzye puzyanakzatrakAle snAnam .)
puzyABizekaH . tasya viDiryaTA, --
Orvva uvAca .
“SfRu rAjan ! pravakzyAmi puzyasnAnaviDikramam .
yena vijYAtamAtreRa viGnA naSyanti santatam ..
pOze puzyarkzage candre puzyasnAnaM nfpaScaret .
sOBAgyakalyARakaraM durBikzamarakApaham ..
vizwyAdiduzwakaraRe vyatIpAte ca vEDftO .
vajre SUle harzaRAdO yoge yadi na laByate ..
tftIyAyuktapuzyarkzaM ravisOrikuje'hani .
tadA samastadozARAM tatsnAnaM hAnikArakam ..
grahadozASca jAyante yadi rAjyezu cetayaH .
tadA puzyarkzamAtre tu kuryyAnmAsAntare'pi tat ..
iyantu brahmaRA SAntiruddizwA gurave purA .
SakrArTaM sarvvadevAnAM SAntyarTaYca jagatpate ! .. * ..
tuzakeSAsTivalmIkakIwadeSAdivarjjite .
SarkarAkfmiBasmAdidozeRa parivarjite ..
kAkolUkakakaNkESca kAkolErgfDraSyenakEH .
varjite kaRwakivanaviBItakavivarjite ..
SigruSlezmAtakAByAYca jalOkAdyErvivarjite .
susTAne campakASokavakulAdiviBUzite ..
haMsakAraRqavAkIrRe sarastIre'TavA SucO .
puzyasnAnAya nfpatirgfhRIyAt sTAnasuttamam ..
tataH purohito rAjA nAnAvAditraniHsvanEH .
pradozasamaye gacCettatsTAnaM pUrvvavAsare ..
tasya sTAnasya kOveryyAM diSi sTitvA purohitaH .
suganDacandanEH pAnEH karpUrAdyaDivAsitEH ..
gorocanABiH sidDArTErakzatESca PalAdiBiH .
ganDadvAretyAdiBistu mantrEH sarvvADivAsikEH .
aDivAsya tu tat sTAnaM pUjayettatra devatAH ..
gaReSaM keSavaM SakraM brahmARaYcApi SaNkaram .
umayA sahitaM devaM sarvvASca gaRadevatAH .
mAtFSca pUjayettatra nfpatiH sapurohitaH ..
maNgalAn sakalAn kftvA nAnAnEvedyasaYcayam .
pradadyAt pAyasaM svAdu PalaM modakayAvakO ..
aDivAsya tu tat sTAnaM dUrvvAsidvArTakAkzatEH .
tasmAt sTAnAttu BUtAnniHsArayenmantramIrayan ..
apasarpantu te BUtA ye BUtA BUmipAlakAH .
BUtAnAmaviroDena snAnametat karomyaham ..
tataH karO puwIkftya mantreRAnena pArTivaH .
AvAhayedimAndevAn pUjyAn puzyABizekataH ..
AgacCantu surAH sarvve ye'tra pUjABilAziRaH .
[Page3-209-a+ 52]
diSo'BipAlakAH sarvve ye cAnye'pyaMSaBAginaH .
tataH puzpAYjaliM dattvA punarmantraM paWedimam ..
adya tizWantu vibuDAH sTAnamAsAdya mAmakam .
SvaH pUjAM prApya yAtAro dattvA SAntiM mahI-
Buje ..
tatra tAM nfpatI rAtriM nayettu sapurohitaH .
svapne SuBASuBaM vidyAnnfpastu sapurohitaH ..
kftvA pUjAntu devAnAM rAtrO sTAne nfpaH svapet .
SuBASuBaPalaM svapne jYeyaM dozajYasammate ..
duHsvapnadarSanaM cet syAttadA puzyABizecane .
homaM catuHSataM kuryyAddadyAdbApi gavAM Satam ..
govAjikuYjarARAYca prAsAdasya girestaroH .
ArohaRaM SuBakaraM rAjyaSrIvfdDikArakam ..
daDidevasuvarRAnAM Bujagasya ca darSanam .
vIRAdUrvvAkzataPalapuzpacCadavilepanam ..
SitAMSucCatraSaNKAnAM padmasya suhfdAM taTA .
lABaH kzayakaraH SatroralaNkArasya BUBftaH ..
darSanaYcoparAgasya nigaqenAsya banDanam .
mAMsasya BojanaYcEva parvvatasya vivarttanam ..
nABimaDye tarUtpattirmftaM pratyanurodanam .
agamyAgamanaM kUpapaNkagarttAvatIrRatA ..
parvvatasya taTA nadyAH prottAraH Satrukarttanam .
svaputtramaraRaYcEva pAnaM ruDiramadyayoH ..
BojanaM pAyasasyApi manuzyArohaRaM taTA .
kalyARasuKasOBAgyarAjyaSatrukzayAMstaTA .
ete svapnASca kurvvanti nfpasya nfpasattama ! ..
KarozwramahizARAntu Aroho rAjyanASakaH .
nftyaM gItaM taTA hAsyaM pAWaScApyaSuBapradaH ..
raktavastraparIDAnaM raktamAlyAnuraYjanam .
raktAM kfzRAM striyaYcEva kAmayan mftyumApnuyAt ..
kUpAntare praveSaSca dakziRASAgatistaTA .
paNke nimajjanaM snAnaM BAryyAputtravinASanam ..
nABO yasya Bavet svapne tarUtpattirnfpasya ca .
AdAya garBanAqIntu Sakuno yAti KaM drutam .
sa tu rAjyAntaraM prApya mahAkalyARamApnuyAt ..
dIrGaM viMSatihastantu hastazoqaSavistftam .
kuryyAttu lakzaRopetaM yajYamaRqalamuttamam ..
tato'pare'hni pUrvvAhRe mAtFRAM pUjanaYcaret .
kuqyalagnAM vasorDArAM vfdDiSrAdDaM taTEva ca ..
candanAgurukastUrIDUpakarpUracUrRakEH .
sampUjya maRqalasTAnaM tasmin hOM SamBave namaH ..
astrAya huM PaqityevaM liKenmantradvayaM buDaH .
mantravinmaRqalajYaSca sUtrEH kambalasamBavEH ..
kOzeyErvvA svastikAKyaM praTamaM maRqalaM liKet .
caturhastapramARantu maRqalaM viliKettataH ..
hastapramARaM padmantu maRqalasya prakIrttitam .
dbArARi sArdDahastAni karRikAkeSarojjlam ..
sitaM raktaYca pItaYca kfzRaM haritameva ca .
SAlicUrREstu kOsumBErhAridrErharidudBavEH ..
kuryyAttaTAYjanEScUrRE rAjA maRqalavfdDaye .
padmAttataH samAraBya nAlAM paScimagAminIm ..
paScimadvAramaDyena SatahastAM vinirddeSet .
[Page3-209-b+ 52]
pratyekadvAramaDye tu padmaYcEvAzwapatrakam ..
kuryyAnmaRqalaBAge tu cUrREreva pfTak pfTak .
cUrREstu maRqalaM kftvA sUtrARyutsArayettataH ..
utsAryya sUtraM praTamaM maRqalaM pUjayettataH .
BavanAya nama iti tato hastaM viyojayet ..
savyAvalambahastastu rajaHpAtaM samAraBet .
maDyamAnAmikANguzWEruparizwAdyaTecCayA ..
aDomuKANguliM kftvA pAtayet suvicakzaRaH .
samareKA tu karttavyA vicCinnA puYjavarjjitA .
aNguzWaparvvanEpuRyAt samA kAryyA vijAnatA ..
saMsaktaM vizamaM sTUlaM vicCinnaM kfSarAvftam .
paryyantamarpitaM hrasvamAliKenna kadAcana .
saMsakte kalahaM vidyAdUrdDareKe tu vigraham ..
atisTUle BavedvyADirnityapIqA vimiSrite ..
vinduBirBayamApnoti SatrupakzAnna saMSayaH .
kfSAyAM cArTahAniH syAcCinnAyAM maraRaM
Druvam ..
viyogo vA Bavettasya izwadravyasutasya vA ..
aviditvA liKedyastu maRqalantu yaTecCayA .
sarvvadozAnavApnoti ye dozAH pUrvvaBAzitAH ..
sitasarzapadUrvvAQyA reKAH kAryyAH pramARataH .
vimalaM vijayaM BadraM vimAnaM SuBadaM Sivam ..
vardDamAnaYca devaYca ratAKyaM kAmadAyakam .
rucakaM svastikAKyaYca dvAdaSEte tu maRqalAH ..
yaTAsTAnaM yaTAyajYaM yojanIyA vicakzaREH ..
sAgare maTyamAne tu pIyUzArTaM surAsurEH .
pIyUzaDAraRArTAya nirmmitA viSvakarmmaRA ..
kalAM kalAntu devAnAmasitvA te pfTak pfTak .
yataH kftAstu kalasAstataste parikIrttitAH ..
navEva kalasAH proktA nAmatastAnniboData .
gohyopagohyo maruto mayUKaSca taTAparaH ..
manohA tvasiBadraSca virujastanuSozakaH .
indriyaGno'Ta vijayo navamaH parikIrttitaH ..
tezAmeva kramAdBUpa ! nava nAmAni yAni tu .
SfRu tAnyaparARyeva SAntidAni sadEva hi ..
kzitIndraH praTamaH prokto dbitIyo jalasamBavaH .
pavanAgnI tato dvO tu yajamAnastataH paraH ..
kozasamBavanAmA tu zazWaH sa parikIrttitaH .
somastu saptamaH proktaScAdityastu taTAzwamaH ..
vijayo nAma kalaso yo'sO navama ucyate .
sa tu paYcamuKaH prokto mahAdevasvarUpaDfk ..
Gawasya paYcavaktrezu paYcavaktraH svayantaTA .
yaTAkAzWAsTitaH samyak vAmadevAdinAmataH .
maRqalasya ca padmAntaH paYcavaktraM GawaM nyaset ..
kzitIndraM pUrvvato nyasya paScime jalasamBavam .
vAyavye vAyavaM nyasya Agneye hyagnisamBavam ..
nErftyAM yajamAnantu ESAnyAM kozasamBavam .
somamuttarato nyasya sOraM dakziRato nyaset ..
nyasyEvaM kalasAMScEva tezu catAn vicintayet .
kalasAnAM muKe brahmA grIvAyAM SaNkaraH sTitaH ..
mUle tu saMsTito vizRurmaDye mAtfgaRAH sTitAH ..
dikpAlA devatAH sarvvA vezwayanti diSo daSa ..
[Page3-209-c+ 52]
kukzO tu sAgarAH sapta saptadbIpASca saMsTitAH .
nakzatrARi grahAH savva taTEva kulaparvvatAH ..
gaNgAdyAH saritaH sarvvA vedAScatvAra eva ca .
kalasezu sTitAH sarvve tezu tAnapi cintayet ..
ratnAni sarvvabIjAni puzpARi ca PalAni ca .
vajramOktikava dUryyamahApadmandrasPAwikEH ..
sarvvaDAmamayaM vilvaM nAgaroqambaraM taTA .
bIjapUrakajambIrakASmIrAmrAtadAqimAn ..
yavaM SAliYca nIvAraM goDUmaM sitasarzapam .
kuNkumAgurukastUrImadanaM rocanaM taTA ..
candanaYca taTA mAMsImelAM kuzWaM taTEva ca .
karparaM patracaRqaYca jalaM niryAsakAmbudam ..
SEleyaM vadaraM jAtIpatrapuzpe taTEva ca .
kAlaSAkaM taTA pfkkA devI pUrRakameva ca ..
vacAM DAtrIM samaYjizWAM turuzkaM maNgalAzwakam .
dUrvvAM mohanikAM BadrAM SatamUlIM SatAvarIm ..
parRAnAM savalAM kzudrAM sahadevAM gajAhvayAm .
pUrRakozAM sitAM pAWAM guYjAM SirasikAnalO ..
vyAmakaM gajadantaYca SatapuzpAM punarnavAm .
brAhmIM devIM SivAM rudrAM sarvvasanDAnikAM taTA .
samAhftya SuBAnetAn kalasezu niDApayet ..
kalasasya yaTAdeSaM viDiM SammuM gadADaram .
yaTAkramaM pUjayitvA SammaM muKyatayA yajet ..
prAsAdena tu mantreRa SamBatantreRa SaNkaram .
praTamaM pUjayenmaDye nAnAnEvedyavedanEH .
dikpAlAnAM Gawezveva dikpAlAnapi pUjayet ..
pUrvvaM bahiHsTApitezu grahARAM kalasezu ca .
navagrahAn pUjayettu mAtarmAtfGawezu ca ..
sarvve devA Gawe pUjyA GawastezAM pfTak pfTak .
navEva tatra pUrvvoktAH sadA muKyatamA nfpa ! .. * ..
BakzyErBojyESca peyESca puzpErnAnAviDEH PalEH .
yAvakEH pAyasEScApi yaTAsamBavayojitEH .
puzyasnAnAya nfpatiH pUjayet sakalAn surAn ..
dakziRe maRqalasyATa kuRqaM nirmmAya pAyasEH .
samidBiH SAlisidDArTErGftErdarvAkzatEstaTA .
kevalESca taTEvAjyaH pUjayeta sakalAn surAn ..
homAnte tozayedvfdDErnfpaH sArdDaM purohitam ..
homAnte maRqalodIcyAM vedikAyAM sapawwakam .
rocanAKyamalaNkArAn taTA sarvvAnniyojayet ..
vfdDyA hmaNgulamaNguzWaM dvirdaSANgulayAvaDi .
vfttaM vA caturasraM vA padmakatrikasaMhitam .
ratneSAn padmamaDye tu gosvastikavinAyakEH ..
SrIH SrIvfkzo varArohA svAmI dezI SuBAnvitA .
ratnEH sarvvEralaNkArEH pawwaM kAryyaM dvihastakam .
hastavistAramucCrAyaM karttavyantu daSANgulam ..
snAnArTaM sArdDahastantu pawwaM vfttAsanAnvitam .
SayyA caturguRA dIrGA DanurmAnantu pIWakam ..
gajasiMhakftAwopaM hemaratnaviBUzitam .
siMhAKyaM sAdDavistArAddaRqAsanamaTApi vA ..
vyAGracitrakapawwErvA upaDAnAni kArayet .
anyErvA nirmmitEScarmmamfdutUtvakapUritAn ..
SayyA dErGyArdDavistIrRA caturhastA sulakzaRA .
[Page3-210-a+ 52]
vitastyaDikamicCanti nfpasya guruvidyayA ..
ardDacandrasamaM kuryyAdAsanaM caturasrakam .
upaDAnAni SayyAyAH karRAdimUladeSataH ..
zoqaSEvAtra kAryyARi varRacitrayutAni ca .
yAnaM siMhAsanaM pawwaM SayyopakaraRAdikam ..
rAjYo nUtanayogyaM tadvedyA uttarato nyaset .
tezAntu paScime svarRaratnOGanicite vare ..
paryyaNke yajYadArvvOzanirmmite mahadAstare .
UrdDAcCAdanasaMyukta carmmAvfttyA catuzwayam ..
vfzaBasya taTorRAyAH siMhaSArdUlayorapi .
pAdapIWe ratnayute pAdAvAropya pArTivaH ..
tasmin paryyaNkapfzWasTe carmmaKaRqacatuzwaye .
nAnAlaNkAraBUzAQyaM nfpatiM ratnamAlinam ..
snApayedbrAhmaREH sArdDaM rAjAnaM suKasaNgatam .
saMvItakambalaM kfzRaM ratnavastrAvaSoBitam ..
kalasErbbalipuzpAdyEH SAlicUrRESca snApayet ..
azwO zoqaSaviMSAzwaSatamazwADikaYca vA .
kalasAnAM samAKyAtA aDikasyottarottaram ..
jayakalyARadErmantrEmaNgalotTESca SAmBavEH .
vEzRavEraTa dikpAlErgrahamantrESca mAtfkEH ..
AjyaM tejaH samuddizwamAjyaM pApaharaM param .
AjyaM surARAmAhAramAjye lokAH pratizWitAH ..
BOmAntarIkzaM divyaM vA yatte kalmazamAgatam .
sarvvaM tadAjyasaMsparSAt praRASamupagacCatu ..
tato'panIya gAtrAtta kambalaM vastrameva ca .
kalasEH snApayedBapaM puzyasnAnArTapUritEH .
eBirmantrErnaraSrezWa ! tattvatattvArTasADakEH .. * ..
surAstvAmaBiziYcantu ye ca sidDAH purAtanAH .
brahmA vizRuSca rudraSca sADyASca samarudgaRAH ..
AdityA vasavo rudrA ASvineyO BizagvarO .
aditirdevamAtA ca svAhA lakzmIH sarasvatI ..
kIrttirlakzmIrDftiH SrISca sinIvAlI kuhUstaTA .
ditiSca surasA cEva vinatA kadrureva ca ..
devapatnyaSca yAH proktA devamAtara eva ca .
sarvvAstvAmaBiziYcastu sarvve cApsarasAM gaRAH ..
nakzatrARi suhUrttASca pakzAhorAtrasanDayaH .
saMvatsaro divA rAtriH kalAH kAzWAH kzaRA
lavAH ..
sarvve tvAmaBiziYcantu kAlasyAvayavASca ye .
vEmAnikAH suragaRA manavaH sAgarEH saha ..
saritaSca mahAnAgA yakzAH kiMpuruzAstaTA .
vEKAnasA mahABAgA dvijA vEhAyasAstaTA ..
saptarzayaH sadArASca DruvasTAnAni yAni tu .
marIciratriH pulahaH pulastyo BfguraNgirAH ..
kratuH sanatkumAraSca sanako'Ta sanandakaH .
sanAtanaSca dakzaSca jegIzavyo'Ta nandanaH ..
ekataSca dvitaScEva trito jAvAlikASyapO .
durvvAsA durvvinItaSca kaRvaH kAtyAyanastaTA ..
mArkaRqeyo dIrGatapAH SunaHSePo vidUraTaH .
OrvvaH sambarttakaScEva cyavano'triH parASaraH ..
dvEpAyano yavakrIto devarAtaH sahAnujaH .
ete cAnye ca vahavo devavrataparAyaRAH ..
[Page3-210-b+ 52]
saSizyAste'BiziYcantu sadArASca tapoDanAH ..
parvvatAstaravo nadyaH puRyAnyAyatanAni ca .
prajApatiH kzitiScEva gAvo viSvasya mAtaraH ..
vAhanAni ca divyAni sarvve lokAScarAcarAH .
agnayaH pitarastArA jImUtAH KaM diSo jalam ..
ete cAnye ca bahavaH puRyasaMkIrttanAH SuBAH .
toyEstvAmaBiziYcantu sarvvotpAtanivarhaRAH ..
ityevaM SuBadEvatyErmantrErdivyEstaTAparEH .
SEvErnArAyaRE rOdrErbrahmaSakrasamudBavEH ..
ApohizwA hiraRyeti samBaveti sureti ca .
mAnastoketimantreRa ganDadvAretyanena ca ..
sarvvamaNgalamaNgalyEH SrISca te grahayogiBiH .
ityevaM snAnamAsAdya gAtramAvftya kambalEH ..
sarvvamaNgalamantreRa vastraM kArpAsakaM DriyAt .
Acamya ca tato devAn guruM viprAMSca pUjayet ..
DvajaM CatraM cAmaraYca GaRwAmaSvAn gajAMstaTA .
mantraM japtvA DArayettu tato gacCedDutASanam ..
tatra gatvA vahnimaDye vahniSrIrvIkzya pArTivaH .
animittanimittAni lakzayettatra vinduBiH ..
dEvajYakaYcukAmAtyavandipOrajanErvftaH .
vAditraGozEstumulEstaTA tOryyatrikEH SuBEH ..
kftvA Seze punaH SAntimASIrvvAcya ca vE
dvijAn .
pUrRAM viDAya viGivaddakziRAM kanakAnyuta ..
DAnyAni cATa vAsAMsi dattvA kuryyAdvisarjjanam .
tataH SezajalEH sarvvAnamAtyAdIn purohitaH .
secayeccaturaNgaYca balaYcApi sarAzwrakam ..
ebaM kftvA nfpaH paScAttrirAtraM saMyato Bavet .
mAMsamETunahInaSca kuryyAnmaNgalyasevanam ..
puzyanakzatrayuktA tu tftIyA yadi laByate .
tasyAM pUjyA sadA devI caRqikA SaNkareRa ha ..
paYcAlikAvivAhAdyEH SiSUnAM kOtukEstaTA .
vEvAhikena viDinA modayeccaRqikAM SivAm ..
catuzpaTezu sarvvezu devadevIgfhezu ca .
patAkABiralaNkuryyAdevaM kurvvanna sIdati ..
evaM kftvA SAntiyAgaM taTA puzyABizecanam .
caturaNgEH samaM rAjA BAryyABistanayEH saha .
rAjyamaRqalasaMyuktaH paratreha na sIdati ..
nAtaH parataro yajYo nAtaH paratarotmavaH .
nAtaH paratarA SAntirnAtaH parataraM Sivam ..
anenEva viDAnena nfpateraBizecanam .
yuvarAjyABizekaYca kuryyAdrAjapurohitaH ..
nfpABizekakaraRamAdO yadi samAcaret .
anenEva viDAnena sTiraH syAnnfpatistadA ..
ayaM yajYaH samuddizwaH SakrArTaM brahmaRA purA .
evaM yajYaM nfpo dfzwvA paratreha na sIdati ..”
iti kAlikApurARe puzyABizekaH 86
aDyAyaH ..
<LEND>
