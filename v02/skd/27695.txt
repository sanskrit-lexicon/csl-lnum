<L>27695<pc>3-756-a<k1>mUtrakfcCraM<k2>mUtrakfcCraM
mUtrakfcCraM¦, klI, (mUtre kfcCram . mUtrajanyaM
kfcCramiti vA .) rogaviSezaH . tatparyyAyaH .
mUtraroGaH 2 aSmarI 3 kfcCram 4 . iti
rAjanirGaRwaH .. * .. aTa mUtrakfcCrADikAraH .
tatra mUtrakfcCrasya viprakfzwaM nidAnamAha .
“vyAyAmatIkzROzaDarUkzamadya-
prasaNganftyadrutapfzWayAnAt .
AnUpamatsyADyaSanAdajIrRAta
syurmUtrakfcCrARi nfRAM taTAzwO ..”
tIkzROzaDaM rAjikASUraRAdiyuktam . rUkzeti
madyaviSezaRam . prasaNgaH satataM sevA . nftyaM
narttanam . nityeti dviviDaH pAWaH . drutapfzWa-
yAnAt aSvAdinA gamanAt . AnUpaM pracura-
jaladeSaBavaM Bakzyam . azwO vAtikapEttika-
SlEzmikasAnnipAtikaSalyajapurIzajaSukrajASmarI
jAni . tasya saMprAptipUrvvakaM lakzaRamAha .
“pfTaNmalAH svEH kupitA nidAnEH
sarvve'TavA kopamupetya vastO .
mUtrasya mArgaM paripIqayanti
yadA tadA mUtrayatIha kfcCrAt ..”
tezu vAtikamAha .
“tIvrA rujo vaNkzaRavastimeQre
svalpaM muhurmUtrayatIha vAtAt .”
tIvrA mAraRAtmikA vaNkzaRAvUrumeQrARAmanta-
rAlasanDI .. * .. pEttikamAha .
“pItaM saraktaM sarujaM sadAhaM
kfcCraM muhurmUtrayatIha pittAt .”
kfcCramiti kriyAviSezaRam .. SlEzmikamAha .
“vasteH saliNgasya gurutvaSoTO
mUtraM sapicCaM kaPamUtrakfcCre .”
sapicCaM picCilam .. sAnnipAtikamAha .
sarvvARi rUpARi ca sannipAtAt
Bavanti tat kfcCratamaM hi kfcCram ..”
kfcCraM mUtrakfcCram .. * .. SalyajamAha .
[Page3-756-b+ 52]
“mUtravAhizu Salyena kzatezvaBihatezu vA .
mUtrakfcCraM tadAGAtAjjAyate BfSadAruRam ..
vAtakfcCreRa tulyAni tasya liNgAni nirddiSet .”
mUtravAhizu srotaHsu . Salyena kaRwakena . kzatezu
sakzatIkftezu aTavA aBihatezu mudgarAdiBi-
raBihatezu . tadAGAtAt mUtramArgAGAtAt
mUtrakfcCraM jAyate . BfSadAruRaM mArakaM tasya
Salyajasya .. * .. purIzajamAha .
“Sakftastu pratIGAtAdbAyurviguRatAM gataH .
ADmAnaM vAtaSUlaYca mUtrakfcCraM karoti ca ..”
pratIGAtAt niroDAt . viguRatAM duzwatAm ..
SukrajamAha .
“SukradozErupahate mUtramArge viDArite .
saSukraM mUtrayet kfcCrAdvastimehanaSUlavAn ..”
upahate dUzite .. * .. aSmarIjamAha . aSmarI-
hetukaYcApi mUtrakfcCramudAhftam . suSrutEH
SarkarAjamapi mUtrakfcCramuktamatra tu tasya nava-
saMKyAnirAsArTamaSmarISarkarayoH sAmyamAha .
“aSmarI SarkarA cEva tulyasamBavalakzaRe .
viSezaRaM SarkarAyAH SfRu kIrtayato mama ..”
samBavaH kAraRam .
“pacyamAnASmarI pittAcCozyamARA ca
vAyunA .
vimuktakaPasanDAnA kzarantI SarkarA matA ..”
pittena pacyamAnA mUtraSukraSlezmasaMhatiH praTamaM
pittena banDanakarmmaRA pacyamAnA . paScAdbAtena
SozitA kaPenASlizwA aSmarI . sEva vimukta
kaPasanDAnA tyaktakaPASlezA satI SarkarArUpA
mUtramArgAt kzarantI SarkarA matA . etAvatA
kiYcideva BedaH .. * .. SarkarAyA upadravAnAha .
“hftpIqA vepaTuH SUlaM kukzAvagniSca durbalaH .
tayA Bavati mUrcCA ca mUtrakfcCraYca dAruRam ..”
SUlaM kukzAvityanvayaH . tayA SarkarayA .. * ..
aTa mUtrakfcCrasya cikitsA .
“trikaRwakAragvaDadarBakASa-
yavAsaDAtrIgiriBedapaTyAH .
viGnanti pItA maDunASmarIYca
samIpamftyorapi mUtrakfcCram ..”
trikaRwAdikvATaH .. 1 ..
“elASmaBedakaSilAjatugokzurARA-
mervvArubIjalavaRottamakuNkumAnAm .
cUrRAni taRqulajale tulitAni pItvA
pratyakzamftyurapi jIvati mUtrakfcCrI ..”
elAdicURam .. 2 ..
“ayorajaH sUkzmapizwaM maDunA saha yojitam .
mUtrakfcCraM nihantyASu saMlIQaM divasatrayAt .. 3 ..
guqena miSritaM kzIraM kawUzRaM kAmataH pibet .
mUtrakfcCrezu sarvvezu SarkarAyAYca nityaSa .. 4 ..
DAtrIrasaYcekzurasaM pibedvA
kfcCre sarakte maDunA nimiSram .
SalyABiGAtotTitamUtrakfcCre
kAryyA kriyA mArutakfcCratulyA .. 5 ..
[Page3-756-c+ 52]
kvATo gokzurabIjasya yavakzArasamanvitaH .
pItaH praSamayatyeva kfcCraM viqDAraRotTitam .. 6 ..
triPalAyAH supizwAyAH kalkaM kolasamanvitam .
vAriRA lavaRIkftya pibenmUtrarujApaham ..” 7 ..
kolaM vadaram .
guqamAmalakaM vfzyaM SramaGnaM tarpaRaM priyam .
pittAsfgdAhaSUlaGnaM mUtrakfcCraharaM param .. 8 ..
sapAdaSARatulito yavakzAraH sitAyutaH .
Bakzito nASayatyeva mUtrakfcCraM na saMSayaH .. 9 ..
drAkzAsitopalAkalkaH pItaH karzamito narEH .
mastunA palamAtreRa mUtrakfcCraM vyapohati .. 10 ..
samUlagokzurakvATaH sitAmAkzikasaMyutaH .
nASayenmUtrakfcCrARi taTEvozRasamIraRam ..” 11 ..
uzRasamIraRaM uzRavAtaM mUtrAGAtaviSezam .
iti BAvaprakASaH .. (taTAsya cikitsA-
prakArAntaram .
“suSItalaM jalaM karzamAtraM syAt mUtrakfcCrahft .
daDyambunA ca saMmiSramayaScUrRaM suKapradam ..
mUtrakfcCre yavakzAracUrRaM hiNguprayojitam .
kuzmARqaYca samAdAya SarkarAsahitaM pibet ..
yo hi tridozasamBUtamUtrakfcCranivAraRaH ..”
“AragvaDaPalaM mUlaM durAlaBA DAnyakaSatA-
varyyaH .
pAzARaBedapaTye kvATo'yaM mUtrakfcCre syAt ..”
iti hArIte cikitsitasTAne 29 aDyAye ..
aTAtra paTyAni .
“aTo yaTAdozamayaM gaRo'pi
purAtanA lohitaSAlayaSca .
takraM payo daDyapi goprasUtaM
DanvAmizaM mudgarasAH sitA ca ..
purARakuzmARqaPalaM pawolaM
mahArdrakaM gokzurakaH kumArI .
guvAkaKarjjU rakanArikela-
tAladrumARAYca SirAMsi paTyA ..
tAlAsTimajjAtrapuzaM truwiSca
SItAni pAnAnyaSanAni cApi .
pranIranIraM himabAlukA ca
mitraM nfRAM syAt sati mUtrakfcCre ..”
aTApaTyAni .
“madyaM SramaM niDuvanaM gajavAjiyAnaM
sarvvaM virudDamaSanaM vizamASanaYca .
tAmbUlamatsyalavaRArdrakatElaBfzwaM
pinyAkahiNgutilasarzapavegaroDAn ..
mAzAn karIramatitIkzRa vidAhirUkza-
mamlaYca muYcatu janaH sati mUtrakfcCre ..”
iti vEMdyakapaTyApaTyaviDigranTe mUtrakfcCrADi-
kAre ..)
<LEND>
