<L>18507<pc>2-844-a<k1>nazwacandraH<k2>nazwacandraH
nazwacandraH¦, puM, (nazwo duzwaScandraH .) sOraBAdrasyo-
Bayapakze caturTyAmuditaScandraH . yaTA, --
“nazwaScandro na dfSyaSca BAdre mAsi sitAsite .
caturTyAmudito'SudDaH pratizidDo manIziBiH ..
candrastArApaharaRaM kalaNkamatiduzkaram .
tasmE dadAti he nanda ! kAmato yadi paSyati ..
akAmato naro dfzwvA mantrapUtaM jalaM pibet .
tadA SudDo Bavet sadyo nizkalaNkI mahItale ..
‘siMhaH prasenamavaDIt siMho jAmbavatA hataH .
sukumAraka ! mArodIstava hyeza syamantakaH ..’
iti mantreRa pUtaSca jalaM sADuH pibedDruvam ..
purA tArA guroH patnI navayOvanasaMyutA .
ratnaBUzaRaBUzAQyA ratnasUkzmAmbarA satI ..
suSroRI susmitA ramyA sundarI sumanAharA .
atIvakavarIramyA mAlatImAlyaBUzitA ..
sindUravindunA sAkaM cArucandanavinduBiH .
kastUrIvindunADaSca BAlamaDyasTalojjvalA ..
ratnendrasAranirmmARakvaRanmaYjIraraYjitA .
suvakralocanA SyAmA sucArukajjalojjvalA ..
sucArucArumuktABadantapaNktimanoharA .
ratnakuRqalayugmena cArugaRqasTalojjvalA ..
kAminIzvatulA bAlA gajendramandagAminI .
sukomalA candramuKI kAmADArA ca kAmukI ..
svargamandAkinItIre snAtA snigDAmbarA varA .
DyAyantI gurupAdaM sA svagfhaM gamanonmuKI ..
dfzwvA tasyASca sarvvANgamanaNgavARapIqitaH .
BAdre caturTyAYcandraSca jahAra cetanaM vraja ! ..
jYAnaM kzaRena saMprApya raTasTo rasiko balI .
raTamArohayAmAsa kare DftvA ca tArakAm ..
kAmonmattaH kAminIntAM samASlizya cucumba saH .
SfNgAraM karttumudyanta tamuvAca gurupriyA ..
[Page2-844-b+ 52]
tArakovAca .
tyaja mAM tyaja mAM candra ! surezu kulapAMsaka ! .
gurupatnIM brAhmaRIYca pativrataparAyaRAm ..
gurupatnIsaNgamane brahmahatyASataM laBet .
puttrastvaM tava mAtAhaM DEryyaM kuru sureSvara ! ..
Dik tAM SrutvA suragururBasmIBUtaM karizyati .
gurupatnI viprapatnI yadi sA ca pativratA ..
brahmahatyAsahasraYca tasyAH saNgamane laBet .
puttrADikaSca SizyaSca priyomatsvAmino BavAn ..
svaDarmmaM rakza pApizWa ! mAmeva mAtaraM tyaja .
dAsyAmi strIvaDaM tuByaM yadi mAM saMgrahIzyasi ..
vilaNGya tArAvacanaM tAYca samBoktumudyatam .
SaSApa tArA kopena nizkAmA sA pativratA ..
rAhugrasto GanagrastaH pApayukto BavAn Bava .
kalaNkI yakzmaRA grasto Bavizyasi na saMSayaH ..
candramevaM tadA tUrRaM kAmadevaM SaSApa sA .
tejasvinA kenacittvaM BasmIBUto Bavizyasi ..
candrastArAM gfhItvA ca kftvA ca ramaRaM vraja ! .
kroqe niDAya prayayO rudantIM tAM SucismitAm ..
nirjane nirjane ramye SEle SEle manohare .
tatra dfzwvAsuraguruM baligehAt samAgatam ..
praRamyaM sarvvamuktvA ca candrastaM SaraRaM yayO .
SukrastaM boDayAmAsa vacanaM nItiyuktitaH ..
Sukra uvAca .
SfRu vatsa ! pravakzyAmi gurave dehi tArakAm .
gurupatnIM mAtfparAM tyaja madbacanAdviDo ! ..
kuru pApakzayopAyaM nivfttistu mahAPalA .
satInAM gurupatnInAM grahaRena balena ca ..
brahmahatyAsahasrARAM pAtakaM laBate janaH .
kumBIpAke pacyate ca yAvadbE brahmaRaH Satam ..
bfhaspatiSca tejasvI tvAM BasmIkarttumISvaraH .
na cakAra kfpAluScet priyaSizyeRa hetunA ..
utaTyapatnIM dfzwvA sa purA reme sakAmataH .
tatpateH SApato'syEva paragrastA priyA satI ..”
“etasminnantare brahmA boDayitvA kaviM viBuH .
samAnIya niSAnATaM tArakAsahitaM vraja ! .
SamBoSca caraRAmBoje cakAra ca samarpaRam ..
SamBustaM prItiyuktaSca vAsayAmAsa vakzasi ..
dattvA tasmE pAdareRuM nizpApaYca cakAra saH .
dattvA tanmastake hastaM kfpAluraBayaM dadO ..
kzIrode sTApayitvA ca prAyaScittena SaNkaraH .
cakAra candraM nizpApaM brahmaRA sahitaH Sucim ..
yogena candraM yogIndro dbiKaRqaYca cakAra saH .
rarakzArdDaM lalAwe ca so'pyardDaM brahmaRaH puraH ..
ataeva mahAdevo baBUva candraSeKaraH .
mfgANko lajjitastatra kalaNkI devasaMsadi ..
lajjayA ca svayogena dehatyAgaYcakAra saH .
tacCarIraYca kzIrode brahmaRA ca samarpitam ..
rurodAtriSca kfpayA SucA kzIrodaDestawe .
atreScakzurjalaM tasya papAta ca jale vraja ! ..
BasmAdbaBUva candraSca nizpApo devasaMsadi .
brahmA ca BagavAn SamBuraBizekaYcakAra tam ..
[Page2-844-c+ 52]
uvAca ca mahAdevo nirBayaM devasaMsadi ..
mahAdeva uvAca .
svasTAnaM gacCa puttra ! tvaM kuru svavizayaM mudA .
paScAt SvaSuraSApena yakzmagrasto Bavizyasi ..
vyarTaM pativratASApaM karttumISaSca ko Buvi .
mamASizA yakzmaRaSca pratikAro mavizyati ..
yasmAdBAdracaturTyAntu gurupatnI kzatA kftA .
tasmAttasmindine vatsa ! pApadfSyo yuge yuge ..
mA BuktaM kzIyate karmma kalpakowiSatErapi .
avaSyameva BoktavyaM kftaM karmma SuBASuBam ..
dehatyAgena he vatsa ! karmmaBogo na naSyati .
prAyaScittAnna sandeho hyastameva Bavizyati ..
tArApaharaRaM vatsa ! kalaNkaScandramaRqale .
mfgAkftaM vilagnaYca mavizyati yuge yuge ..”
iti brahmavEvartte SrIkfzRajanmaKaRqe . 80-81 aH ..
<LEND>
