<L>20400<pc>3-053-b<k1>paraSurAmaH<k2>paraSurAmaH
paraSurAmaH¦, puM, (paraSunA kuWArAKyaSastreRa
rAmaH ramaRaM yasya . paraSuSastrabalenEva duzwa-
kzattriyavaMSyAn nihatyAtmAnaM ramayati iti tAt
paryyArTaH .) BagavataH zoqaSAvatAraH . yaTA, --
“avatAre zoqaSame paSyan brahmadruho nfpAn .
triHsaptakftvaH kupito niHkzattrAmakaronmahIm ..”
iti SrIBAgavate 1 skanGe 2 aDyAyaH ..
tatparyyAyaH . jAmadagnyaH 2 parSurAmaH 3 paraSu-
rAmakaH 4 BArgavaH 5 BfgupatiH 6 BfgUlA-
patiH 7 . iti SabdaratnAvalI .. asyot-
pattyAdikaM yaTA, --
mArkaRqeya uvAca .
“aTa kAle vyatIte tu jamadagnirmahAtapAH .
vidarBarAjasya sutAM prayatnena jitAM svayam ..
BAryyArTe pratijagrAha reRukAM lakzaRAnvitAm .
sA tasmAt suzuve puttrAn caturo vedasammatAn ..
rumaRvantaM suzeRaYca viSvaM viSvAvasuntaTA .
paScAttasyAM svayaM jajYe BagavAn maDusUdanaH ..
kArttabIryyavaDAyASu SakrAdyEH sakalEH surEH .
yAcitaH paYcamaH so'BUttezAM rAmAhvayastu yaH ..
BArAvatAraRArTAya jAtaH paraSunA saha .
sahajaH paraSustasya taM jahAti kadAca na ..
ayaM nijapitAmahyAScaruBuktiviparyyayAt .
brAhmaRaH kzattriyAcAro rAmo'BUt krUrakarmmakft .
sa vedAnaKilAn jYAtvA DanurvvedAMSca sarvvaSaH .
svatAtAt kftakftyo'BUdvedavidyAviSAradaH ..”
iti kAlikApurARe 85 aDyAyaH ..
avaSizwaM pAdmottaraKaRqe 50 aDyAye drazwavyam ..
(ayameva piturAdeSAt paraSunA svamAtuH Sira-
ScicCeda tataH prasannAt piturvaraM labDvA mAtaraM
punarjIvayAmAsa . yaduktaM mahABArate . 3 .
116 . 5 -- 18 .
“PalAhArezu sarvvezu gatezvaTa sutezu vE .
reRukA snAtumagamat kadAcinniyatavratA ..
sA tu citraraTaM nAma mArttikAvatakaM nfpam .
dadarSa reRukA rAjannAgacCantI yadfcCayA ..
krIqantaM salile dfzwvA saBAryyaM padmamAlinam .
fdDimantaM tatastasya spfhayAmAsa reRukA ..
vyaBicArAcca sA tasmAt klinnAmBasi vicetanA .
praviveSASramaM trastA tAM vE BarttA tvabuDyata ..
[Page3-053-c+ 52]
sa (jamadagniH) tAM dfzwvA cyutAM DEryyAt brAhmyA
lakzmyA vivarjjitAm .
DikSabdena mahAtejA garhayAmAsa vIryyavAn ..
tato jyezWo jAmadagnyo rumaRvAnnAma nAmataH .
AjagAma suzeRaSca vasurvviSvAvasustaTA ..
tAnAnupUrvvyA BagavAn vaDe mAturacodayat .
na ca te jAtasammohAH kiYcidUcurvvicetasaH ..
tataH SaSApa tAn kroDAtte SaptAScetanAM jahuH .
mfgapakzisaDarmmARaH kzipramAsan jaqopamAH ..
tato rAmo'ByAt paScAdASramaM paravIrahA .
tamuvAca mahAbAhuM jamadagnirmmahAtapAH ..
jahImAM mAtaraM pApAM mA ca puttra ! vyaTAM kfTAH .
tata AdAya paraSuM rAmo mAtuH Siro'harat ..
tatastasya mahArAja ! jamadagnermahAtmanaH .
kopo'ByagacCat sahasA prasannaScAbravIdidam ..
mamedaM vacanAttAta ! kftaM te karmma duzkaram .
vfRIzva kAmAn DarmmajYa ! yAvato vAYCase hfdA ..
sa vavre mAturutTAnamasmftiYca vaDasya vE .
pApena tena cAsparSaM BrAtFRAM prakftintaTA ..
apratidvandatAM yudDe dIrGamAyuSca BArata ! .
dadO ca sarvvAn kAmAMstAn jamadagnirmahA-
tapAH ..”
ayaM punarbaladarpitaM ASramAt vatsyahAriRaM
kArttavIryyArjjunaM hatavAn . anena jAtAmarzA-
stasyArjjunasya sutAstataHpraBfti kAlaM pratIkza-
mARAH kadAcit rAmavirahitamASramamAgatya
tasya pitaraM jamadagniM nijaGnuH . rAmastu asmAt
pitfvaDAmarzAt triHsaptakftvaH pfTivIM niHkzatriyA-
makarot . tato gacCati kAle dASaraTinA
rAmeRa hatagarvvo dakzinASAM gatvA mahendre girO
ugreRa tapasA kAlaM yApayati ..)
<LEND>
