<L>16448<pc>2-714-a<k1>dIkzA<k2>dIkzA
dIkzA¦, strI, (dIkza + BAve a . striyAM wAp .)
yajanam . pUjanam . ityajayapAlaH .. vratasaMgrahaH .
iti hemacandraH . 3 . 487 .. gurumuKAt svezwadeva-
mantragrahaRam . (etanniruktiryaTA, gOtamIya-
tantre . 7 . 2 .
“dadAti divyatAM tAvat kziRuyAt pApasantatiH .
tena dIkzeti viKyAtA muniBistantrapAragEH ..”)
yaTAca, --
“dIyate jYAnamatyantaM kzIyate pApasaYcayaH .
tasmAddIkzeti sA proktA muniBistattvadarSiBiH ..
divyaM jYAnaM yato dadyAt kuryyAt pApasya saMkzayam .
tasmAddIkzeti sA proktA muniBistantravediBiH ..
ucyate praTamaM tatra lakzaRaM guruSizyayoH ..”
ityatra guruSizyayorlakzaRaM tattacCabde drazwavyam ..
yoginItantre .
“piturmmantraM na gfhRIyAt taTA mAtAmahasya ca .
sodarasya kanizWasya vEripakzASritasya ca ..”
rudrayAmale .
“na patnIM dIkzayedBarttA na pitA dIkzayet sutAm .
na puttraYca taTA BrAtA BrAtaraM na ca dIkzayet ..
sidDamantro yadi patistadA patnIM sa dIkzayet .
Saktitvena varArohe ! na ca sA kanyakA Bavet ..”
taTA gaReSavimarziRyAm .
“yaterdIkzA piturdIkzA dIkzA ca vanavAsinaH .
viviktrASramiRAM dIkzA na sA kalyARadAyikA ..”
ityAdinizeDavacanAdeByo mantraM na gfhRIyAdi-
tyarTaH . iti tu sidDetaravizayam . sidDamantro na
duzyatIti vacanAt .. * .. SaktiyAmale .
“tIrTAcAravrato mantrI jYAnavAn susamAhitaH .
nityanizWo yatiH KyAto guruH syAdBOtiko-
'pi ca ..”
sidDayAmale .
“yadi BAgyavaSenEva sidDavidyAM laBet priye ! .
tadeva tAntu dIkzeta tyaktvA guruvicAraRam ..”
gaReSavimarziRyAm .
“pramAdAcca taTAjYAnAt piturddIkzAM samAcaran .
prAyaHScittaM tataH kftvA punarddIkzAM samAcaret ..”
[Page2-714-b+ 52]
piturityupalakzaRam . mAtAmahAdInAmapi .
prAyaScittantu ayutasAvitrIjapaH . sarvvatra taTA
darSanAt . taTA ca SaNKaH .
“daSasAhasrajaptena sarvvakalmazanASinI .”
SrIkrame'pi .
“manurvimfzya dAtavyo jyezWaputtrAya DImate ..”
matsyasUkte .
nirvIryyaYca piturmmantraM SEve SAkte na duzyati ..”
iti kOlikamantradIkzAparam . yoginItantre
SaktyAdividyAmaDikftya dIkzAnizeDAt . yadbA
SAkte tArAdividyAyAM matsyasUkte taTA prati-
pAdanAt . taTA ca .
“kftasukftasahasrAnekajanmapraBAvE-
rBavati yadi manuzyo gurvvaDInaScirAya .
kaTamapi manumenaM prApya SizyaH parasmE
nijakulatilakAya jyezWaputtrAya dadyAt ..” iti ..
mahAtIrTe uparAge sati sarvvatra na dozaH . taTA
ca vizRumantramaDikftya .
“sADu pfzwaM tvayA brahman ! vakzyAmi sakalaM tava .
brahmaRA kaTitaM pUrvvaM vaSizWAya mahAtmane ..
vaSizWo'pi svapOttrAya matpitre dattavAn svayam .
prasannahfdayaH svacCaH pitA me karuRAniDiH ..
kurukzetre mahAtIrTe sUryyaparvvaRi dattavAn ..”
ityAdi vESampAyanasaMhitAyAM SOnakaM prati
vyAsavAkyam .. * .. yoginItantre .
“nirvIryyaYca piturmmantraM taTA mAtAmahasya ca .
svapnalabDaM striyA dattaM saMskAreREva SuDyati ..”
yattu .
“sADvI cEva sadAcArA guruBaktA jitendriyA .
sarvvamantrArTatattvajYA suSIlA pUjane ratA ..
guruyogyA Bavet sA hi viDavAparivarjjitA .
striyA dIkzA SuBA proktA mAtuScAzwaguRA
smftA ..”
idantu gurorupAsitamantraparam . taTA ca BEravI-
tantre .
“svIyamantropadeSe tu na kuryyAdgurucintanam .”
mAturityupAsite'zwaguRaM anupAsite SuBaPalada-
mityarTaH . sidDamantravizayaM vA . vastutastu yoginI-
tantre strIpadaM viDavAparam . ekavAkyatAbalAt ..
dIkzAyAM viDavAdInAmaDikAraM viSezayati
kulArRave .
“viDavAyAH sutAdeSAt kanyAyAH piturAjYayA .
nADikAraH svato nAryyA BAryyAyA BartturAjYayA ..”
yoginItantre .
“svapnalabDe tu kalase guroH prARaM niveSayet .
vawapatre kuNkumena liKitvA grahaRaM SuBam ..
tataH SudbimavApnoti cAnyaTA viPalaM Bavet ..”
idantu sadguroraBAve tatsatte tasmAdeva gfhRIyAt
svapne tu niyamo na hIti nAradavacanAt .. * ..
taTA vidyADarAcAryyaDftajAvAlavacanam .
“maDyadeSakurukzetranAwakoNkaRasamBavAH .
antarvvedipratizWAnA AvAntyASca gurUttamAH ..
[Page2-714-c+ 52]
gOqAH SAlvodBavAH sOrA mAgaDAH keralA-
staTA .
kozalASca daSArRASca guravaH sapta maDyamAH ..
karRAwanarmmadArevAkacCAtIrodBavAstaTA .
kAliNgASca kalambASca kAmbojAScADamA
matAH ..” * ..
taTA .
“vEzRave vEzRavo grAhyaH SEve SEvaSca SAktike .
SEvaH SAkto'pi sarvvatra dIkzAsvAmI na saMSayaH ..”
dIkzAM vinA japasya duzwatvAt praTamaM sA
nirUpyate .
“divyaM jYAnaM yato dadyAt kuryyAt pApasya saN-
kzayam .
tasmAddIkzeti sA proktA muniBistantravediBiH ..”
mantralakzaRamAha . piNgalAmate .
“mananaM viSvavijYAnaM trARaM saMsArabanDanAt .
yataH karoti saMsidDyE mantra ityacyate tataH ..”
anyacca .
“mananAttrAyate yasmAttasmAnmantraH prakIrttitaH ..”
sarvvASramezu dIkzAyA AvaSyakatvam . taTA ca .
“dIkzAmUlaM japaM sarvvaM dIkzAmUlaM paraM tapaH .
dIkzAmASritya nivaset yatra kutrASrame vasan ..
adIkzitA ye kurvvanti japapUjAdikAH kriyAH .
na Bavanti priye ! tezAM SilAyAmuptabIjavat ..
devi ! dIkzAvihInasya na sidDirna ca sadgatiH .
tasmAt sarvvaprayatnena guruRA dIkzito Bavet ..
adIkzito'pi maraRe rOravaM narakaM vrajet .
tasmAddIkzAM prayatnena sadA kuryyAcca tAntrikAt ..
granTe dfzwvA tu mantraM vE yo gfhRAti narADamaH .
manvantarasahasezu nizkftirnEva jAyate ..
nAdIkzitasya kAryyaM syAttapoBirniyamavratEH .
na tIrTagamanenApi na ca SArIrayantraREH ..”
matsyasUkte .
“adIkzitAnAM martyAnAM dozaM SfRu varAnane ! .
annaM vizWAsamaM tasya jalaM mUtrasamaM smftam ..
tatkftaM tasya vA SrAdDaM sarvvaM yAti hyaDogatim ..”
SUdrasya mantraviSezanizeDamAha .
“praRavAdyaM na dAtavyaM mantraM SUdrAya sarvvaTA .
AtmamantraM gurormmantraM mantraM cAjapasaMjYakam ..
svAhApraRavasaMyuktaM SUdre mantraM dadaddvijaH .
SUdro nirayamApnoti brAhmaRo yAtyaDogatim ..”
Srutirapi . “sAvitrIM praRavaM yajurlakzmIM strISUdro
yadi jAnIyAt sa mfto'Do gacCati .” iti .. * ..
viSezamAha vArAhIye .
“gopAlasya manurdeyo maheSasyApi pAdaje .
tatpatnyAScApi sUryyasya gaReSasya manustaTA ..
ezAM dIkzADikArI syAdanyaTA pApaBAgBavet ..”
iti .. * .. govindavfndAvane .
“adIkzitasya maraRe pretatvaM na ca muYcati ..”
navaratneSvare .
“sarvvAsAmapi dIkzARAM muktiH PalamaKaRqitam .
aviroDAt Bavantyeva prAsaNgikyastu BaktayaH ..”
[Page2-715-a+ 52]
taTA .
“upapAtakalakzARi mahApAtakakowayaH .
kzaRAt dahati deveSi dIkzA hi viDinA kftA ..”
yAmale .
“AgamoktaviDAnena kalO devAn yajet suDIH .
na hi devAH prasIdanti kalO cAnyaviDAnataH ..”
ataH sadgurorAhitadIkzaH sarvvakarmmARi
sADayet . * . tatrApyanukUlamantraM dIkzeta . taTA ca
sAradAyAm .
“svatArarASikozWAnAmanukUlAn BajenmanUn ..”
taTA vArAhIye .
“tArAcakraM rASicakraM nAmacakraM taTEva ca .
atra cet saguRo mantro nAnyaccakraM vicArayet ..”
iti tu praGAnatayA bodDavyam . taTA ca .
“DanimantraM na gfhRIyAt akulaYca taTEva ca .”
ityAdidarSanAt tattaccakravicArasya AvaSyaka-
tvAt praTamaM tannirUpyate .. * .. tatra sidDasAra-
svate .
“nfsiMhArkavarAhARAM prAsAdapraRavasya ca .
saMpiRqAkzaramantrARAM sidDAdInnEva SoDayet ..
svapnalabDe striyA datte mAlAmantre ca tryakzare .
vEdikezu ca mantrezu sidDAdInnEva SoDayet ..” * ..
mAlAmantrastu vArAhIye .
“viMSatyarRADikA mantrA mAlAmantrAH prakIrttitAH .
napuMsakasya mantrasya sidDAdInnEva SoDayet ..
haMsasyAzwAkzarasyApi taTA paYcAkzarasya ca .
ekadvitryAdibIjasya sidDAdInnEva SoDayet ..
taTA ekAkzarasya mantrasya mAlAmantrasya pArvvati ! .
vEdikasya ca mantrasya sidDAdInnEva SoDayet ..” * ..
taTA muRqamAlAtantre .
“kAlI tArA mahAvidyA zoqaSI BuvaneSvarI .
BEravI CinnamastA ca vidyA DUmAvatI taTA ..
vagalA sidDavidyA ca mAtaNgI kamalAtmikA .
etA daSa mahAvidyAH sidDavidyAH prakIrttitAH ..”
mAlinIvijaye .
“aTa vakzyAmyahaM yA yA mahAvidyA mahItale .
dozajAlErasaMspfzwAstAH sarvvA hi PalEH saha ..
kAlI nIlA mahAdurgA tvaritA CinnamastakA .
vAgvAdinI cAnnapUrRA taTA pratyaNgirA punaH ..
kAmAKyAvAsinI bAlA mAtaNgI SElavAsinI .
ityAdyAH sakalA vidyAH kalO pUrRaPalapradAH ..
sidDamantratayA nAtra yugasevApariSramaH .
taTA cEtA mahAvidyAH kalidozAnna vADitAH ..”
cAmuRqAtantre .
“kalO kAlI taTA tArA BEravI CinnamastakA .
trikUwA tripuwA durgA taTA mahizamarddinI ..
kAtyAyanI ca cAmuRqA mahAvidyAH prakI-
rttitAH .
nAtra sidDAdyapekzAsti na nakzatravicAraRA ..
kAlAdiSoDanaM nAsti na cAmitrAdidUzaRam .
sidDavidyAtayA nAtra yugasevApariSramaH ..
nAsti kiYcinmahAdevi ! duHKasADyaM kaTaYcana ..”
[Page2-715-b+ 52]
ityAdivacanAdezu vicAro nAsti . vastutastu
idaM praSaMsAparam . sarvvatra vicArasyAvaSyaka-
tvam . duradfzwavaSAt kadAcidvErimantrasya svapnAdO
prAptyA tattaddozasya dfzwatvAt .” iti tu sAmpra-
dAyikAH .. * .. atra kulAkulacakram . rASi-
cakram . nakzatracakram . akaTahacakram . aka-
qamacakram . fRiDanicakram . etAni cakraSabde
tattacCabde ca drazwavyAni .. * ..
aTa dIkzAkAlaniyamaH .
“mantrAramBastu cEtre syAt samastapuruzArTadaH .
vESAKe ratnalABaH syAt jyEzWe tu maraRaM Bavet .
AzAQe banDunASaH syAt pUrRArTaH SrAvaRe Bavet .
prajAnASo BavedBAdre ASvine ratnasaYcayaH ..
kArttike mantrasidDiH syAt mArgaSIrze tu tadBavet .
pOze tu SatrupIqA syAt mAGe meDAvivardDanam ..
PAlgune sarvvakAmAH syurmmalamAsaM vivarjjayet ..”
cEtra iti gopAlavizayam . gOtamyuktatvAt .
maDumAse BaveddIkzA duHKAya maraRAya ceti-
vacanAnnAnyatra . taTA, --
“jyEzWe mftyupradA vidyA AzAQe suKasampadaH .”
iti yoginIhfdayAdAzAQe SrIvidyAyAM na dozaH .
atra ca mAsaH sOra eva . sOre mAsi SuBA
dIkzA na cAndre na ca tArake . iti gOta-
mIyAt 5 aDyAyAt ..
vESampAyanasaMhitAyAm .
“mantrasyAramBaRaM meze DanaDAnyapradaM Bavet .
vfze maraRamApnoti miTune'patyanASanam ..
karkkawe sarvvasidDiH syAt siMhe meDAvinASanam .
kanyAlakzmIpradA nityaM tulAyAM sarvvasidDayaH ..
vfScike svarRalABaH syAt DanurmAnavinASanam .
makaraH puRyadaH proktaH kumBo DanasamfdDidaH ..
mIno duHKaprado nityaM evaM mAsaviDikramaH ..”
pratiprasavamAha . rudrayAmale .
“kArttikASvinavESAKamAGe'Ta mArgaSIrzake .
PAlgune SrAvaRe dIkzA puraScaryyA praSasyate ..”
aTa vAraniyamaH .
“ravivAre BavedvittaM some SAntirBavet kila .
AyuraNgArake hanti tatra dIkzAM vivarjjayet ..
buDe sOndaryyamApnoti jYAnaM syAttu bfhaspatO .
Sukre sOBAgyamApnoti yaSohAniH SanEScare ..”
aTa tiTinirRayaH .
Agamakalpadrume .
“pratipadi kftA dIkzA jYAnanASakarI matA .
dbitIyAyAM BavejjYAnaM tftIyAyAM SucirBavet ..
caturTyAM vittanASaH syAt paYcamyAM budDivardDanam ..
zazWyAM jYAnakzayaM sOKyaM laBate saptamIdine ..
azwamyAM budDinASaH syAt navamyAM vapuzaH kzayaH .
daSamyAM rAjasOBAgyamekAdaSyAM SucirBavet ..
dvAdaSyAM sarvvasidDiH syAt trayodaSyAM daridratA .
tiryyagyoniScaturddaSyAM hAnirmAsAvasAnake ..
pakzAnte DarmmavfdDiH syAt asvADyAyaM viva-
rjjayet .
[Page2-715-c+ 52]
sanDyAgarjjitanirGozaBUkampolkAnipAtane ..
etAnyanyAMSca divasAn SrutyuktAn parivarjjayet .
dvitIyA paYcamI cEva zazwI cEva viSezataH ..
dvAdaSyAmapi karttavyaM trayodaSyAmaTApi vA ..”
iti yat trayodaSI viDAnaM tadbizRuvizayaM
rAmArccanacandrikADftatvAt .
“paYcamI saptamI zazWI dbitIyA pUrRimA sitA .
trayodaSI tu daSamI praSastA sarvvakAmadA ..”
iti sanatkumAravacanAcca .. * ..
Sivavizaye saptamyornizeDamAha .
“Suklapakzasya daSamI saptamI ca viSezataH .
nindyA sadEva zazWI syAditi SEvAgamAntare ..”
aTa nakzatranirRayaH .
“aSvinyAM suKamApnoti BaraRyAM maraRaM Druvam .
kfttikAyAM BavedduHKI rohiRyAM vAkpati-
rBavet ..
mfgaSIrze suKAvAptirArdrAyAM banDunASanam .
punarvvasO DanAQyaH syAt puzye SatruvinASanam ..
aSlezAyAM BavenmftyurmaGAyAM duHKamocanam .
sOndaryyaM pUrvvaPalgunyAM prApnoti ca na saMSayaH ..
jYAnaYcottaraPalgunyAM hastAyAYca DanI Bavet .
citrAyAM jYAnasidDiH syAt svAtyAM SatruvinA-
Sanam ..
viSAKAyAM suKaYcAnurADAyAM banDuvardDanam .
jyezWAyAM sutahAniH syAt mUlAyAM kIrttivadDanam ..
pUrvvAzAQottarAzAQe BavetAM kIrttidAyike .
SravaRAyAM BavedduHKI DanizWAyAM daridratA ..
budDiH SataBizAyAM syAt pUrvvaBAdre suKI Bavet .
sOKyaM cottaraBAdre ca revatyAM kIrttivardDanam ..”
ArdrAkfttikayornizeDastu SivavahnItaravizaye .
taTA ca .
“ArdrAyAM kfttikAyAYca mantrAramBaH praSasyate .
yadISasya kfSAnorvA mantrAramBo yaTAkramam ..”
tantrAntare .
“aSvinIBaraRIsvAtIviSAKAhastaBezu ca .
jyezWottarAtrayezvevaM kuryyAnmantrABizecanam ..”
iti jyezWABaraRyoryadbiDAnaM tadrAmavizayaM
agastyasaMhitoktatvAt .. * ..
aTa yogAdinirRayo viSvasAre .
“SuBaH sidDastaTAyuzmAn DruvayogastataH param .
prItiH sOBAgyayogaSca vfdDiyogastataH param ..
harzaRaSca taTA yogaH sarvvamantraSuBAvahaH ..”
ratnAvalyAm .
“yogaSca prItirAyuzmAn sOBAgyaH SoBano DftiH .
vfdDirDruvaH sukarmmA ca sADyaH SukraSca harzaRaH ..
varIyAMSca SizaH sidDo brahma indraSca zoqaSa ..”
aTa karaRanirRayaH .
“vavavAlavakOlavatEtilagarabaRijastadanantaram .
karaRAni SuBAnyeva sarvvatantrezu BAvini ! ..”
aTa lagnanirRayaH .
“vfze siMhe ca kanyAyAM DanurmInAKyalagnake .
candratArAnukUle ca kuryyAddIkzApravarttanam ..”
[Page2-716-a+ 52]
taTA, --
“sTiralagnaM vizRumantre Sivamantre caraM SuBam .
dviHsvaBAvagataM lagnaM Saktimantre praSasyate ..”
agastyasaMhitAyAm .
“trizazWAyagatAH pApAH SuBAH kendratrikoRagAH .
dIkzAyAntu SuBAH sarvve banDusTAH sarvvanASakAH ..”
aTa pakzaniyamaH .
“Suklapakze BaveddIkzA kfzRe'pyApaYcamAddinAt .
nizidDezvapi mAsezu viSezo muniBedataH ..”
ratnAvalyAm .
“zazWI BAdrapade ize taTA kfzRacaturddaSI .
kArttike navamI SuklA mArge SuklA tftIyikA ..
pOze tu navamI SuklA mAGe SuklA caturTikA .
PAlgune navamI SuklA cEtre kAmacaturddaSI ..
vESAKe cAkzayA cEva jyEzWe daSaharA tiTiH .
AzAQe paYcamI SuklA SrAvaRe kfzRapaYcamI ..
etAni devaparvvARi tITakowiPalaM laBet .
atra dIkzA prakarttavyA na mAsaYca parIkzayet ..
na vAraM na ca nakzatraM na tiTyAdikawUzaRam .
na yogakaraRaYcEva SaNkareRa ca BAzitam ..”
anyacca matam .
“cEtre trayodaSI SuklA vESAKEkAdaSI sitA .
jyEzWe caturddaSI kfzRA AzAQe nAgapaYcamI ..
SrAvaREkAdaSI BAdre rohiRIsahitAzwamI .
ASvine ca mahApuRyA mahAzwamyapyaBIzwadA ..
kArttike navamI SuklA mArgaSIrze site taTA .
zazWI caturddaSI pOze mAGe'pyekAdaSI sitA ..
PAlgune ca sitA zazWI ceti kAlavinirRayaH ..”
yominItantre .
“ayane vizuve cEva grahaRe candrasUryyayAH .
ravisaMkrAntidivase yugAdyAyAM sureSvari ! ..
manvantarAsu sarvvAsu mahApUjAdine taTA .
caturTI paYcamI cEva caturdaSyazwamI taTA ..
tiTayaH SuBadAH proktA dIkzAgrahaRakarmmaRi ..”
ityAdivacanAt caturddaSyazwamIti Saktivizayam .
caturTIti gaReSavizayam . tattatkalpoktatvAt .
“ninditezvapi mAsezu dIkzoktA grahaRe SuBA .
sUryyagrahaRakAlasya samAno nAsti BUtale ..
viSezato mahAdevi ! dIkzAgrahaRakarmmaRi .
tatra yadyat kftaM sarvvamanantaPaladaM Bavet ..
ravisaMkramaRe cEva sUryyasya grahaRe taTA .
tatra lagnAdikaM kiYcinna vicAryyaM kaTaYcana ..
ravisaMkramaRe cEva nAnyadanvezitaM Bavet .
na vAratiTimAsAdiSoDanaM sUryyaparvvaRi ..”
evaM candragrahaRe'pi . taTA rudrayAmale .
“na kuryyAcCAktikIM dIkzAmuparakte viBAvasO .
na kuryyAdvEzRavIM tAntu yadi candramaso grahaH ..”
etacca gopAlaSrIvidyetaravizayam .
“anyezu puRyayogezu grahaRe candrasUryyayoH .”
iti gotamIyAt .
“sUryyagrahaRakAle ca nAnyadanyepitaM Bavet .”
iti yoginIhfdayAcca .. * ..
[Page2-716-b+ 52]
tArAdO tu viSezo yaTA, --
“dIkzAkAlaM pravakzyAmi nIlatantrAnusArataH .
kfzRapakzasya cAzwamyAM SuBe lagne SuBe kzaRe ..
pUrvvaBAdrapadA yukte mitratArAdisaMyute .
aTavA anurADAyAM revatyAM vA praSasyate ..
jAnIyAcCoBanaNkAlaM mantrasya grahaRaM prati .
ize cEva viSezeRa kArttike ca viSezataH ..”
yAmale .
“SrIparA kAlIbIjAni lopo dOrgaSca yo manuH .
sUryyasyopagrahe labDo nfRAM muktiPalapradaH ..
amAvAsyA somavAre BOmavAre caturddaSI .
saptamI ravivAre ca sUryyaparvvaSatEH samA ..”
kulArRave .
“saptamI ravivAre ca some darSastaTEva ca .
caturTI kujavAre ca azwamI ca bfhaspatO ..
devaparvvasamA jYeyAstAsu dIkzAM samAcaret ..”
yAmale .
“puRyatIrTe kurukzetre devIpIWacatuzwaye .
prayAge SrIgirO kASyAM kAlAkAlaM na SoDayet ..”
vizRuyAmale .
“devIboDaM samAraBya yAvat syAnnavamI tiTiH .
kftA tAsu buDErddIkzA sarvvABIzwaPalapradA ..
Suklapakze viSezeRa tatrApi tiTirazwamI .
tatrApi SAradI durgA yatra devI gfhe gfhe ..
tatra dIkzA prakarttavyA mAsarkzAdInna SoDayet ..”
taTA .
“boDane cEva durgAyAH kAlAkAlaM na SoDayet ..
aSokAKyAzwamI yatra rAmAKyA navamI taTA .
lagne vApyaTavAlagne yatra syAttiTirazwamI ..
gurorAjYAnurUpeRa dIkzA kAryyA viSezataH ..”
samayAcAratantre .
“yugAdyAyAM janmadine vivAhadivase taTA .
vizuvAyanayordvandbe nEva kiYcidbicArayet ..”
taTA, --
“SizyAnAhUya guruRA kfpayA dIyate yadA .
tadA lagnAdikaM kiYcinna vicAryyaM kaTaYcana ..
sarvve vArA grahAH sarvve nakzatrARi ca rASayaH .
yasminnahani santuzwo guruH sarvve SuBAvahAH ..”
sArasaMgrahe yoginItantre ca .
“grahaRe ca mahAtIrTe nAsti kAlasya nirRayaH .
gayAyAM BAskarakzetre viraje candraparvvate ..
cawwale ca mataNge ca taTA kanyASramezu ca .
na gfhRIyAttato dIkzAM tIrTezvetezu pArvvati ! ..”
vArAhItantre .
“Sukro'sto yadi vA vfdDo gurvvAdityA Bavedyadi .
mezavfScikasiMhezu tadA dozo na vidyate ..” * ..
mahAvidyAsu sarvvAsu kAlAdivicAro nAsti .
taduktaM muRqamAlAtantre .
“kAlAdiSoDanaM nAsti na cAmitrAdidUzaRam .”
atra mAlAnirRayo mAlASabde drazwavyaH . pura-
ScaraRaM tacCabdedrazwavyam . kalAvatIdIkzA kalA-
vatISabde drazwavyA .
[Page2-716-c+ 52]
aTa paYcAyatanIdIkzA . yAmale .
“BavAnIntu yadA maDye ESAnyAmacyutaM yajet .
AgneyyAM pArvvatInATaM nErftyAM gaRanAyakam ..
vAyavyAM tapanaYcEva pUjAkrama udAhftaH .
yadA tu maDye govindaM ESAnyAM SaNkaraM yajet ..
AgneyyAM gaRanATaYca nErftyAM tapanaM taTA .
vAyavyAmambikAYcEva BogamokzEkaBUmikAm ..
SaNkaraYca yadA maDye ESAnyAmacyutaM yajet .
AgneyyAM tapanaYcEva nErftyAM gaRanAyakam ..
vAyavyAM pArvvatIYcEva svargamokzapradAyinIm .
AdityaYca yadA maDye ESAnyAM SaNkaraM yajet .
AgneyyAM gaRanATaYca nErftyAM keSavaM yajet ..
vAyavyAmambikAM devIM svargasADanaBUmikAm ..
gaRanATaM yadA maDye ESAnyAM keSavaM yajet .
AgneyyAmISvaraYcEva nErftyAM tapanaM taTA ..
vAyavyAmISvarIYcEva pUjayenmokzasADanIm .
svasTAnavarjjitA devA duHKaSokaBayapradAH ..”
taTA ca gaReSavimarziRyAm .
“SammO maDyagate harInaharaBUdevyo harO SaNkare
BAsye nAgasutA ravO haragaReSAjAmbikAH
sTApitAH .
devyAM vizRuharEkadantaravayo lambodare'jeSvare
nAryyAH SaNkaraBAgato'tisuKadA vyastAstu te
hAnidAH ..”
rAmArccanacandrikAyAM gOtamIye ca .
“yadA tu maDye govindaM AgneyyAM gaRanAyakam .
nErftyAM haMsamaByarcya vAyavyAmarccayecCivAm ..
ESAnyAM SaNkaraM cEva BogamokzaPalAptaye ..” iti .
yadaNgadevatAyAH pUjane AgneyyAdO gaReSAdi-
pUjanamuktaM tadrAmagopAlavizayamiti kecit .
vastuto vEkalpikamiti sampradAyaH .. etezAM
pUjanantu gOtamIye .
“ganDAdiBiraTAByarccya zaqaNgArccanameva ca .
viMSakftvo japenmantraM namaskftya samApayet ..” * ..
aNgadevatApUjAkAlastu pIWapUjAnantaram .
taTA ca sanatkumAratantre .
“pIWasyArccanamaNgadevayajanaM prARapratizWA taTA
AhvAnaM nijamudrikAviracanaM DyAnaM praBoH
pUjanam .”
yattu deve puzpAYjaliM dattvA aNgadevAn samarccayet .
tattu pratizWitayantrAdivizayam .. * ..
yantrAtiriktADAre pUjane tu kulAbalyAm .
“ekapIWe pfTakpUjAM vinA yantraM karoti yaH .
aNgANgitvaM parityajya devatASApamApnuyAt ..”
evaYca .
“AvAhya devatAmanyAmarccayaMstvanyadevatAm .
uBAByAM laBate SApaM mantrI taraladurmmatiH ..”
tadetadatiriktavizayam .. * ..
sarvvezAmaNgamantrARAM sidDAdivicAro nAsti .
taTA ca,
“sidDAdiSoDanaM nEzAM aNgatye sati rAjavat ..”
SyAmAdO tu paYcAyatanABAvaH .
[Page2-717-a+ 52]
taTA ca rudrayAmale .
“SyAmAyAM BEravItArAcCinnamastAsu BErave .
maYjaGoze taTA rOdre paYcANgaM nezyate buDEH ..
upavidyAsu sarvvAsu zawkarmmAdizu sADane .
nAtra dIkzAdyapekzAsti nAtrANgAdiprapUjanam ..”
tattvasAre .
“upavidyAsu sarvvAsu taTA prayogasADane .
dIkzAM vinEva karttavya upadeSaH sadEva hi ..” * ..
aTa saNkzepadIkzA .
“muhUrtte sarvvatoBadre navaM kumBaM niDAya ca .
sodakaM ganDapuzpAByAmarccitaM vastrasaMyutam ..
sarvvOzaDinavaratnapaYcapallavasaMyutam .
tato devArccanaM kftvA hunedazwottaraM Satam ..”
paYcapallavamiti . panasAmrASvatTavawavakulAni .
taTA ca vASizWe .
“panasAmraM taTASvatTaM vawaM vakulameva ca .
paYcapallavamityuktaM suniBistantravediBiH ..” * ..
navaratnamiti .
“muktAmARikyavEdUryyaM gomedAn vajravidrumO .
padmarAgaM marakataM nIlaYceti yaTAkramAt ..” * ..
nibanDe .
“SizyaM svalaNkftaM vedyAmupAgnimupaveSayet .
mantritaM prokzaRItoyEH SAntikumBajalEstaTA ..
mUlamantreRAzwaSataM mantritEraBizecayet ..”
azwaSatam azwottaraSatam .
“aTa sampAdayenmantraM hastaM Sirasi GArayan .
samo'stvityakzatAn dadyAt tataH Sizyo'rccayed-
gurum ..”
yadvA dIkzAntaram . SaNKamaByarccya sAkzataM tadambu-
nAdazwavAraM mUlena Sirasi karaM niDAya azwO
vArAn karRe japet . taTA ca .
“tatrApyaSaktaH kaSciccedabjamaByarccya sAkzatam .
tadambunABizicyAzwavAraM mUlena kevalam ..
niDAyAzwO japet karRe upadeSe tvayaM viDiH ..”
iti saNkzepadIkzA ..
upadeSAntaramAha . viSvasAre .
“candrasUryyagrahe tIrTe sidDakzetre SivAlaye .
mantramAtraprakaTanamupadeSaH sa ucyate ..”
viSvasAre .
“mahAdIkzA taTA dIkzA upadeSastataH param .
puge yuge ca karttavyA upadeSaH kalO yuge ..”
iti kfzRAnandakftatantrasAraH .
<LEND>
