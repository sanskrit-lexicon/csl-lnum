<L>26481<pc>3-646-c<k1>mallayudDaM<k2>mallayudDaM
mallayudDaM¦, klI, (mallAnAM yudDam .) mallAnAM saMgrAmaH .
tatparyyAyaH . niyudDam 2 bAhuyudDam 3 . iti
SabdaratnAvalI .. tatprakArA yaTA, --
“aTa sUdena taM mallaM yoDayAmAsa matsyarAw .
codyamAnastato BImo duHKenEvAkarommatim ..
nahi Saknoti vivftaM pratyAKyAtuM narADipam .
tataH sa puruzavyAGraH SArdUlaSiTilaScaran ..
praviveSa mahAraNgaM virAwamaBipUjayan .
babanDa kakzAM kOnteyastataH saMharzayan janAn .
tatastaM vftrasaNkASaM BImo mallaM samAhvayat ..
jImUtaM nAma taM mallaM tatra praKyAtavikramam .
tAvuBO sumahotsAhAvuBO tIvraparAkramO ..
mattAviva mahAkAyO vAraRO zazwihAyanO .
tatastO naraSArdUlO bAhuyudDe samIyatuH ..
vIrO paramasaM hfzwAvanyonyajayakANkziRO .
AsIt suBImaH sampAto vajraparvvatayoriva .. 10 ..
uBO paramasaMhfzwO balenAtibalAvuBO .
anyonyamantaraprepsU parasparajayEziRO ..
uBO paramasaMhfzwO mattAviva mahAgajO .
kftapratikftEScitrErbAhuBiSca sakaNkawEH .. 11 ..
sannipAtAvaDUtESca pramATonmaTanEstaTA .
kzepaRErmuzwiBiScEva varAhodDUtanisvanEH ..
talErvajranipAtESca prasfzwABistaTEva ca .
SalAkAnaKapAtESca pAdodDUtESca dAruREH ..
[Page3-647-a+ 52]
jAnuBiScASmanirGozEH SiroBiScAvaGawwitEH .
tadyudDamaBavadGoramaSastraM bAhutejasA ..
balaprARena SUrARAM samAjotsavasanniDO .
arajyata janaH sarvvaH sotkruzwaninadotTitaH .
balino saMyuge rAjan ! vftravAsavayoriva .
prakarzaRAkarzaRayoraByAkarzavikarzaREH ..
AkarzetAmaTAnyonyaM jAnuBiScABijaGnatuH .. 12 ..
tataH Sabdena mahatA BartsayantO parasparam .
vyUQoraskO dIrGaBujO niyudDakuSalAvuBO ..
bAhuBiH samasajjetAmAyasEH pariGEriva .
cakarza dorByAmutpAwya BImo mallamamitrahA ..
vinadantamaBikroSan SArdUla iva vAraRam .
tamudyamya mahAbAhurBrAmayAmAsa vIryyavAn ..
tato mallASca matsyASca vismayaM cakrire param .
BrAmayitvA SataguRaM gatasattvamacetanam .
pratyapiMzanmahAbAhurmmallaM Buvi vfkodaraH .. 13 ..
tasmin vinihate malle jImUte lokaviSrute .
virAwaH paramaM harzamagacCadbAnDavEH saha ..
sa harzAt pradadO vittaM bahu rAjA mahAmanAH ..”
iti virAwaparvvaRi 12 aDyAyaH ..
ezAM wIkA yaTA . “duKena svaprakawanarAjAjYA-
laNGanadvandvajena . vivftaM lokasamakzam . SArdUla-
SiTilaH siMha iva vyAGra iva vA SiTilaH
sAvajYaH . syAt siMhe'pi ca SArdUla iti
darSanAt . kakzAM kacCam . sampAtaH saMGarzaH ..
10 .. sakaNkawEH kaNkawaH karaGarzaRajaH kiRaH kaqA
iti prasidDaH . kftapratikftEH paraprayuktiprati-
kftEH . citrErvicitrErbbanDEriti SezaH .. 11 ..
sannipAtetyAdi . ete mallAnAM SikzAviSezAH .
sannipAtEH parasparasaMGAtEravaDUtErbadDamuzwiBujA-
GAtEH pramATEH pAtayitvA pezaREH . unmaTanEH
antarIkze BujAByAM maTanEH . kzepaREH sTAnAt
pracyAvanEH . badDANgulikaro muzwiH .
‘avANmuKaM skanDagataM BrAmayitvA taTEva yaH .
kziptasya SabdaH sa BavedvarAhodDUtanisvanaH ..
tarjanyaNguzWamaDyena prasAritakaro hi yaH .
saMprahArastalAKyastu saMgraho vajramizyate ..’
ardDacandratulyamallamuzwirvajramityarTaH .
‘prasftANgulihastena prasfzwiH prahftiH smftA .
dviguRIkftabAhuryastadIyArTaM yaTAbalam ..
prahAraH saSalAkA syAt pAdodDUtaH padA-
hatam ..’
jAnuBiScASmanirGozEHpAzARaGozasadfSaDvaniBiH
karaREryAnyavaGawwanAni tEH . balaprARena balo-
tkarzeRa . sotkruzwaninadotTitaH utkroSana-
ninadotTAnasahitaH . prakarzaRaM bAhusaMmuKA-
nayanaM prakfzwAkarzaRaM tadevAkarzaRamIzatsammuKA-
nayanam . aByAkarzaH samantataH karzaRam .
vikarzaRaM paScAt nayanaM tadeva viparItakarzaRa-
mucyate upasargaBedAdarTaBedo'pIti .. 12 .. Sata-
guRaM SatavAram .. 13 ..” ityarjjunamiSrakfta-
BAratArTadIpikA ..
<LEND>
