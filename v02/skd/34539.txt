<L>34539<pc>4-553-b<k1>vyUhaH<k2>vyUhaH
vyUhaH¦, puM, (vi + Uha + GaY .) samUhaH . nirmmA-
Ram . tarkaH . iti medinI .. dehaH . (yaTA,
BAgavate . 11 . 6 . 10 .
“yaH sAtvatEH samaviBUtaya AtmavadBi-
rvyUhe'rccitaH savanaSaH svaratikramAya ..”)
sEnyaH . iti trikARqaSezaH .. (pariRAmaH .
liNgam . yaTA, BAgavate . 4 . 29 . 70 .
“yAvadbudDimano'kzArTaguRavyUho hyanAdimAn ..”)
[Page4-553-c+ 52]
yudDArTasenAracanA . tatparyyAyaH . balavinyAsaH 2 .
ityamaraH .. “yudDArTaM sEnyasya deSaviSeze viBajya
durlaNGyatvanimittaM sTApanaM vyUhaH . Uha vitarke
vipUrvvAt GaY . yudDe daRqAdayo BedA viSezA
vyUhasyetyarTAt AdinA BogamaRqalasaM hatAnAM
grahaH . yaTAha kAmandakiH .
tiryyagvfttiSca daRqaH syAdBogo'nvAvfttireva ca .
maRqalaM sarvvato vfttiH pfTagvfttirasaMhataH .. iti ..
ezAM catUrRAYca bahavo BedAH krOYcacakrAdayo
granTagOravaBayAnnoktAH . iti BarataH .. api ca .
“samagrasya tu sEnyasya vinyAsaH sTAnaBedataH .
sa vyUha iti viKyAto yudDezu pfTivIBujAm ..
vyUhaBedAstu catvAro daRqo Bogo'stramaRqalam .
asaMhataSca nirRItA nItisArAdisammatAH ..
anye'pi prakftivyUhAH krOYcacakrAdayaH kvacit .
tiryyagvfttistu daRqaH syAdBogo'nvAvfttireva ca ..
maRqalaM sarvvato vfttiH pfTagvfttirasaMhataH .
sEnyAnAM nItisArAdO vyUhaBedAH samIritAH .
krOYcacakrAdiBedAnAM lakzaRaM BAratAdizu ..”
iti SabdaratnAvalI ..
(yaTA ca kAmandakIyanItO . 19 . 29 -- 57 .
“sarvvavyUhaviDAnajYA yudDakarmmasu karmmaRaH ..
uraH kakze ca pakzO ca maDyaM pfzWaM pratigrahaH .
kowI ca vyUhaSAstrajYEH saptANgo vyUha izyate ..
uraSca kakzapakzO ca vyUho'yaM sapratigrahaH .
guroreza ca Sukrasya kakzAByAM parivarjjitaH ..
aBedyAH kulajA meDyA labDalakzyAH prahAriRaH .
senANgapatayaH kAryyA dfzwayudDapratikriyAH ..
pravIrapuruzEretEstizWeyuH parivAritAH .
aBedena ca yudDyeran rakzeyuSca parasparam ..
Palgu sEnyasya yatkiYcinmaDye vyUhasya tadBavet .
yudDavastu ca yatkiYcitprAyastajjaGane Bavet ..
yudDArTaM yudDakuSalaM caRqAnIkaM prayojayet .
yudDaM hi nAyakaprARaM hanyate tadanAyakam ..
vyUho'nupfzWamacalaH pattyaSvaraTadantiBiH .
taTApratihato jYeyo hastyaSvaraTapattiBiH ..
maDye deSe hayAnIkaM raTAnIkaM tu kakzayoH .
pakzayoSca gajAnIkaM vyUho'ntaBidayaM smftaH ..
raTasTAne hayAndadyAtpadAtIMSca hayASraye .
raTABAve tu matimAnnAgAneva prakalpayet ..
viBajya prakzipenmaDye pattyaSvaraTakuYjarAn .
maDye kurvvIta nAgendrAn pattyaSvaraTavAritAn ..
DanuH sUcI ca daRqaSca Sakawo makaraDvajaH ..
ityAdayo mahAvyUhAstadAkArAn prakalpayet ..
yadi syAddaRqabAhulyaM tadA cApaH prakIrttitaH .
maRqalo'saMhato Bogo daRqaSceti manIzimiH ..
kaTitAH prakftivyUhA BedAstezAM prakIrttitAH .
yaH sa taM vyUhya matimAn kAle sTAne prakalpayet ..
tiryyagvfttiSca daRqaH syAdBogatvAdvfttireva ca .
pradaro dfQako'sahyaScApo vE tadbiparyyayaH ..
pratizWaH supratizWaSca SyenI vijayasaYjayO .
viSAlavijayaH sUcI sTaRAkarRaScamUmuKaH ..
[Page4-554-a+ 52]
suKAKyo valayaScEva daRqaBedAH sudurjjayaH .
atikrAntaH pratikrAntaH kakzAByAYcEkapakzataH ..
atikrAntaSca pakzAByAM trayo'nyastu viparyyayaH .
sTURApakzo DanuHpakzo dbisTURo daRqa UrdDvagaH ..
dviguRAntastvatikrAntapakzo'nyo'sya viparyyayaH .
dbicaturddaRqa ityevaM jYeyA lakzaRataH kramAt ..
gomUtrikAhisaYcArI Sakawo makarastaTA .
BogaBedAH samAKyAtAstaTA paripatantakaH ..
daRqapakzo yugorasyaH SakawastadviparyyayaH .
makaro vyavakIrRaSca SezaH kuYjararAjiBiH ..
maRqalavyUhaBedO ca sarvvatoBadradurjjayO .
gajAnIko dvitIyastu praTamaH sarvvatomuKaH ..
ardDacandraka udDAro vajro BedAstvasaMhateH .
taTA kukkuwaSfNgI ca kAkapAdI ca goDikA ..
tricatuHpaYcasEnyAnAM jYeyA AkAraBedataH .
iti vyUhAH samAKyAtA vyUhaBedaprayoktfBiH ..
ete saptadaSa proktA daRqavyUhASca paYcaDA .
taTA vyUhadvayaYcEva maRqalasya prayoktfBiH ..
asaMhatAstu zaqvyUhA BogavyUhASca paYcaDA .
vyUhajYEstu prayojyAH syuryudDakAla upasTite ..
pakzAdInAmanIkena hatvA SezaM parikzipet .
tarasA ca samAhatya kowiByAM parivezwayan ..
parakowimupakramya pakzAByAmapratigrahaH .
kowiByAM jaGane hanyAdurasA ca prapIqayet ..
evaM vyUhaprayatnena yatnavAnavanIpatiH .
vidArayedvyUhajAtaM balESca dbizatAmbalam ..”)
<LEND>
