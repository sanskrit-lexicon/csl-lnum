<L>41285<pc>5-495-c<k1>svedaH<k2>svedaH
svedaH¦, puM, (svid + Gaj .) GarmmaH ityamaraH ..
1 . 7 . 33 .. svedanam . iti medinI .. BAvarA
iti BAzA .. * .. uzmA . tApaH . aTAtaH
svedAvyAyaM vyAKyAsyAmaH . iti ha smAha
BagavAnAtreyaH .
“aTa svedAn pravakzyAmi yEryaTAvat prayojitEH
svedasADyAH praSAmyanti gadA vAtakaPAtmakAH ..
snehapUrvvaprayuktena svedenAvajite'nile .
purIzamUtraretAMsi na sajjanti kadAcana ..
SuzkARyapi ca kAzWAni snehasvedopapAdanEH .
namayanti yaTAnyAyaM kiM punarjjIvato narAn ..
yogarttuvyADitApekzo nAtyuzRo'timfdurna ca .
dravyavAn kalpito deSe svedaH kAryyakaro mataH ..
vyADO SIte SarIre ca mahAn svedo mahAbale ..
durvvale durbbalaH svedo maDyame maDyamo hitaH .. * ..
vAtaSlezmaRi vAte vA kaPe vA sveda izyate .
snigDarUkzastaTAsnigDo'rUkzaScApyupakalpitaH ..
AmASayapate vAte kaPe pakkASayASrite .
rUkzapUrvvo hitaH svedaH snehapUrvvastaTEva ca ..
vfzaRO hfdayaM dfzwI svedayenmfdu vA na vA .
maDyamaM vaMkzaRO SezamaNgAvayavamizwataH ..
suSudDElaktakEH piRqyA goDUmAnAmaTApi vA .
padmotpalapalASErvvA svedaH sambftya cakzuzI ..
muktAvalIBiH SItABiH SItalErBAjanErapi .
jalArdrErjalajErhastEH Kidyato hfdayaM spfSet ..
SItaSUlavyuparame stamBagOrazanigrahe .
saMjAte mArddave svede svedanAdviratirmmatA ..
pipAsA gAtrasadanaM mUrcCApittaprakopaRam .
dAhaH svedo'NgadOrbbalyamatisvinnasya lakzaRam ..
[Page5-496-a+ 52]
uktastasyASitIye yo grEzmikaH sarvvaSo viDiH .
so'tisvinnasya karttavyo maDurasnigDaSItalaH ..”
aSitIye aSanADyAye .. * ..
“kazAyamadyanityAnAM garBiRyA raktapittinAm .
pittinAM sAtisArARAM rUkzARAM maDumehi-
nAm ..
vidagDaBfzwavraDnAnAM vizamadyavikAriRAm .
tAntAnAM nazwasaMjYAnAM sTUlAnAM pittamehi-
nAm ..”
tAntAnAM klAntAnAm .
“tfzatAM kzutparItAnAM krudDAnAM SocatAmapi .
kAmalyudariRAYcEva kzatAnAmAQyarogiRAm ..
durbbalAtiviSuzkARAmupakzIROjasAntaTA .
Bizak tEmirikARAYca na svedamavatArayet .. * ..
pratiSyAye ca kAse ca hikkASvAsezvalAGave .
karRamaRyAM SiraHSUle svaraBede galagrahe ..
ardditEkANgasarvvANgapakzAGAte vinAmake .
kozwAnAhavibanDezu mUtrAGAte vijfmBake ..
pArSvapfzWakawIkukzisaMgrahe gfDrasIzu ca .
mUtrakfcCre mahattve ca muzkayoraNgamarddake ..
pAdorujAnujaNkzArttisaMgrahe SvayaTAvapi .
KalvOzvAme ca SIte ca vepaTO vAtakaRwake ..
saNkocAyAmaSUlezu stamBagOravasuptizu .
sarvvezvezu vikArezu svedanaM hitamucyate .. * ..
tilamAzakulatTAnnaGftatElAmizOdanEH .
pAyasEH kfSarErmmAMsEH piRqasvedAn prayojayet ..
goKarASvavarAhozwraSakfdBiH satuzEryavEH .
sikatApAMSupAzARakarIzAyasapUwakEH ..
SlEzmikAn svedayet pUrvvErvvAtikAn samupAcaret ..
dravyARyetAni Sasyante yaTAsvaM prastarezvapi ..
BUgfhezu ca jentAkezUzRagarBagfhezu ca .
viDUmANgArataptezvaByaktaH svidyati nA muKam ..
grAmyAnUpOdakaM mAMsaM payovastaSirastaTA .
varAhamaDyapittAsfksnehavattilataRqulAH ..
ityetAni samutkvATya nAqIsvedaM payojayet .
deSakAlaviBAgajYo yuktyApekzI BizaktamaH .. * ..
vIraRAmftakEraRqaSigrumUlakasarzapEH .
vAsAvaMSakaraYjArkapatrEraSmantakasya ca ..
SoBAYjanakaSOvIramAlatIsurasArjakEH .
patrErutkvATya salilaM nAqIsvedaMprayojayet ..
BUtIkapaYcamUlAByAM surayA daDimastunA .
mUtrEramlESca sasnehErnAqIsvedaM prayojayet .. * ..
eta eva ca niryahAH prayojyA jalakozWake .
svedanArTaM GftakzIratElakozWAMSca kArayet ..
goDUmaSakalEScUrREryavAnAmamlasaMyutEH .
sasnehakiRvalavaRErupanAhaH praSasyate .. * ..
ganDEH surAyAH kiwwena jIvantyA SatapuzpayA .
umayA kuzWatelAByAM yuktayA copanAhayet .. * ..
carmmaBiScopanadDavyaH salomaBirapUtiBiH .
uzRavIryyEralABe tu kOzeyAvikaSAwakEH ..
rAtrO badDaM divA muYcet muYcedrAtrO dibAkftam .
vidAhaparihArTaM syAt prakarzastu SItalEH ..
[Page5-496-b+ 52]
saNkaraH 1 prastaro 2 nAqI parizeko 4 'vagAha-
nam 5 .
jentAko 6 'SmaGanaH 7 karzuH 8 kuwI 9 BUH 10
kumBireva ca 11 ..
kUpo 12 holAka 13 ityete svedayanti trayo-
daSa .
te yaTAvat pravakzyante sarvva evAnupUrvvaSaH ..”
iti .. * ..
tatra vastrAntaritEravastrAntaritErvvA piRqEryayoktE-
rupasvedanaM saNkarasveda iti vidyAt .. 1 .. SUka-
SamIDAnyapulAkAnAM veSavArapAyasakfSarot-
kArikAdInAM vAprastare kOzeyAvikottarapracCade
paYcANguloruvukArkapatrapracCade vA svaByaktasarvva-
gAtrasya SayAnasyopari svedanaM prastarasveda iti
vidyAt .. 2 .. svedanadravyARAM punarmUlaPalapatra-
BaNgAdInAM mfgaSakunipiSitaSiraHpadAdInA-
muzRasvaBAvAnAM vA yaTArhamamlalabaRasnehopa-
saMhitAnAM mUtrakzIrAdInAM vA kumByAM vAspamanu-
dvamantyAmutkvaTitAnAM nAqyA SarezIkAvaMSadala-
karaYjArkapatrAnyatamakftayA gajAgrahastasaMsTAnayA
vyAmadIrGayA vyAmArdDadIrGayA vA vyAmacata-
rBAgAzwaBAgamUlAgrapariRAhasrotasA sarvvato
vAtaharapatrasaMvftacCidrayA dvistrirvvA vinamitayA
vAtaharasidDasnehAByaktagAtrasya vAspamupaharet .
vAspo hyanUrdDvagAmIvihatacaRqavegastvacamavidahan
suKaM svedayatIti nAqIsvedaH .. 3 .. vAtikottara-
vAtikAnAM punarmmUlAdInAmutkvATEH suKozREH
kumBIrvvazUnikAH pranAqIrvvA pUrayitvA yaTArha-
sidDasnehAByaktagAtraM vastrAbacCannaM parizecaye
diti parizekaH .. 4 .. vAtaharotkvATakzIra-
GftatElapiSitarasozRRasalilakozWakAvagAhastu
yaTokta evAvagAhaH .. 5 .. aTa jentAkaM cikIrza
rBUmiM parIkzeta . tatra pUrvvasyAM diSyuttarasyAM vA
guRavati praSaste BUmiBAge kfzRamfttike suvarRa-
varRamfttike vA parIvApapuzkariRyAdInAM jalA-
SayAnAmanyatamasya kUle dakziRe zaScime vA
sUpatIrTe samasuviBaktaBUmiBAge saptAzwO vA
aratnIH supakramyodakAt prANmuKamudaNmuKaM
vA aBimusvatIryaM kUwAnAraM kArayet . utseDa-
vistArataH paramaratnIH zoqaSa samantAt suvftaM
mftkarmmasampannamanekavAtAyanam . asya kUwA-
gArasyAntaH samantato Bittimaratri vistArota-
seDAM piRqikAM kArayet AkapAwAw . maDye
cAsya kUwAgArasya catuzkizkumAtraM puruzapramARaM
mfRmayaM kandUsaMsyAnaM bahusUkzmacCidramaNgArako-
zWakastamBaM sapiDAnaM kArayet . taYca KAdirA-
RAmASvakarRAdInAM vA kAzWAnAM pUrayitvA pradI-
payet . sa yadA jAnIyAt sADu dagDAni
kAzWAni gataDUmAni avataptaYca kevalamagninA
tadagnigfhaM svedayogyena cozmaRA yuktamiti tatrEvaM
puruzaM vAtaharAByaktagAtraM vastrAvacCanna prave-
Sayet . praveSayaMScEnamanuSizyAt sImya praviSa-
[Page5-496-c+ 52]
kasyARAyArogyAya ceti . praviSya cEnAM
piRqikAmaDiruhya pArSvAparapArSvAByAM yaTAsuKaM
SayITAH . na ca tvayA svedamUrcCAparItenApi
satA piRqikEzA vimoktavyA AprARocCAsAt .
BraSyamAno hataH piRqikAvakASAt dvAra-
manaDigacCan svedamUrcCAparItatayA sadyaHprARAn
jahyAH . tasmAt piRqikAmenAM na kaTaYcana
muYceTAH . tvaM yadA jAnIyAH vigatABizyanda-
mAtmAnaM samyak prasrutasvedapicCaM sarvvasroto-
vimuktaM laGuBUtamapagatavibadDastamBasuptivedanA-
gOravamiti tatastAM piRqikAmanusaran dvAraM
prapadyeTAH . nizkramya ca na sahasA cakzuzoH
paripAlanArTaM SItodakamupaspfSeTAH . apagata-
santApaklamastu muhUrttAt suKozRena vAriRA
yaTAnyAyaM parizikto'SnIyAH . iti kzentAkaH
svedaH .. 6 ..
“SayAnasya pramARena GanAmaSmamayIM SilAm .
tApayitvA mArutaGnErddAruBiH saMpradIpitEH ..
vyapohya sarvvAnaNgArAn prokzya cEvozRavAriRA .
tAM SilAmaTa kurvvIta kOSeyAvikasastarAt ..
tasyAM svaByaktasarvvANgaH SayAnaH svidyate suKam .
rOravAjinakOSeyaprAvArAdyEH susaMvftaH ..
ityukto'SmaGanasvedaH karzUsvedaH pravakzyate .. 7 ..
KAnayet SayanasyADaH karzUsTAnaviBAgavit .
dIptEraDUmEraNgArEstAM karzUMpUrayettataH ..
tasyAmupari SayyAyAM svapansvidyati nA suKam .. 8
anatyutseDavistArAM vfttAkArAmalocanAm .
GanaBittiM kuwIM kftvA kuzWAdyEH saMpralepayet ..
kuwImaDyeBizak SayyAM svAstIrRAYcopakalpayet
prAvArAjinakOzeyakuTakambalagolakEH ..
hasantikABiraNgArEH pUrRABistAYca sarvvaSaH .
parivAryyAntarArohe'ByaktaH svidyati nA
suKam .. 9 ..
ya evASmaGanasvedaviDirBUmO sa eva tu .. 10 ..
praSastAyAM nivAtAyAM samAyAmupadiSyate .
kumBIM bAtaharakvATapUrRAM BUmO niKAtayet ..
ardDaBAgaM triBAgaM vA SayanaM tatra copari .
sTApayedAsanaM vApi nAtisAndraparicCadam ..
aTa kumByAM susantaptAn prakzipedayaso guqAn .
pAzARAn bozmaRA tena tatsTaH svidyati nA
suKam .. 11 ..
susaMvftANgaH svaByaktaH snehEranilanASanEH .
kUpaM SayanavistAraM dviguRaYcApi veDataH ..
deSe nibAte Saste ca kuryyAdantaH sumArjitam .
hastyaSvagoKarIzwrARAM karIzErdagDapUrite ..
svavacCannaH susaMstIrRe'ByaktaH svidyati nA
suKam .. 12 ..
DItIkAntu karIzARAM yaToktAnAM pradIpayet ..
DItIkAM guRqikAm .
SayanAntaHpramARena SasyAmupari tatra ca .
sudagDAyAM viDUmAyAM yaToktAmupakalpayet ..
svavacCannaH suKaM yatrAByaktaH svidyati nA suKat .
[Page5-497-a+ 52]
holAPasveda ityeza suKaprokto maharziRA .. 13 ..
iti trayodaSaviDaH svedo'gniguRasaMSrayaH .. * ..
vyAyAma uzmamadanaM guruprAvaraRaM kzuDA .
bahupAnaM BayakroDAvupanAhAhavAtaRAH .
svedayanti daSEtAni naramagniguRAdfte ..
ityukto dviviDaH svedaH saMyukto'gniguRErna ca .
ekANgasarvvANgagataH snigDo rUkzastaTEva ca ..
ityetat dviviDaM dvandvaM svedamuddiSya kIttitam .
snigDasvedErupakramya svinnaH paTyASano Bavet .
tadahaH svinnamAtrastu vyAyAmaM varjayennaraH ..”
iti .. * ..
tatra SlokAH .
“svedo yaTA kAryyakaro hito yeByaSca yadviDaH .
yatra deSe yaTAyogyo deSo rakzyaSca yo yaTA ..
svinnAtisvinnarUpARi taTAtisvinnaBezajam .
asvedyAH svedayogyASca svedadravyARi kalpanA ..
trayodaSaviDaH svedo vinA daSaviDo'gninA .
saMgraheRa ca zaw svedAH svedADyAye nidarSitAH ..
svedADikAre tadvAcyamuktametanmaharziRA .
SizyEstu pratipattavyamupadezwA punarvvasuH ..”
iti carakIyasvedADyAyaH samAptaH .. * ..
aTa svedaviDiH .
“svedaScaturvviDaH proktastApozmasvedasaMjYitaH .
upanAho dravasvedaH sarve vAtArttihAriRaH ..”
tApasvedaH uzmasvedaSca tAByAM saMjYitaH . upa-
nAhaH upanAhasvedaH .
“svedO tApozRajO prAyaH SlezmaGnO samadIritO .
upanAhastu vAtaGnaH pittaroge dravo hitaH ..”
dravo dravasvedaH .
“mahAbale mahAvyADO SIte svedo mahAn smftaH .
durbbale durbbalasvedo maDyame maDyamo mataH ..
valAse rUkzaRaH svedo rUkzaH snigDaH kaPA-
nile ..
rUkzaRaH rUkzayatItiH rUkzaRaH nandyAditvAt
anapratyayaH .
“kaPamedovfte vAte kozRagehaM raveH karAt .
niyudDaM mArgagamanaM guruprAvaraRaM Druvam ..
cintAvyAyAmaBArAMSca sevetAmayamuktaye .
yezAM nasyaM pradAtavyaM vastiScApi hi dehinAm .
SoDanoyASca ye kecit pUrvvasvedyASca te matAH .
svedyAH UrdDvaM trayo'poha BagandaryyarSasastaTA .
aSmaryyA cAturo jantuH SamayecCastrakarmmaRaH ..”
SastrakarmmaRa UrdDvaM paScAccati suSrute .
“paScAt svedyA hfte Salye mUQagarBagade taTA .
kAle prajAte'kAle bA paScAt svedyA
nitambinI .
sarvvAn svedAnnivAte ca jIrRe'nne vA vicA-
rayet ..
svedAdDAtusTitA dozA svehaklinnasya dehinaH .
dravatvaM prApya kozWAntargatvA yAnti virekitAm ..
snehAByaktaSarIrasya SIterAcCAdya cakzuzI .
KedyamAnasya ca muhurhfdayaM SItalEH spfSet ..
[Page5-497-b+ 52]
SItErArdravastrAdiBiH ..
“ajIrRo durbbalo mehI kzatakzIRaH pipAsitaH .
atImArI raktapittI pARqurogI taTodarI .
medasvI garBiRI cEva na hi svedyA vijAnatA ..
svedAdezAM yAnti dehA vinASaM
no sADyatvaM yAnti cEzAM vikArAH ..
etAnapi mfdusvedEH svedasADyAnupAcaret .
mfdusvedaM prayuYjIta taTA hfnmazkadfzwizu ..
atisvedAt sanDipIqA dAhatfzRA klamo BramaH .
pittAsfkpiqakAkopastatra SItErupAcaret ..”
tatra tApasvedamAha .
“tezu tApABiDaH svedo bAlukAvastrapARiBiH .
prataptEramlamiktESca kAye'laktakavezwite ..” * ..
uzRasvedamAha .
“aTavA vAtanirRASadravyakvATarasAdiBiH .
uzRErGawaM pUrayitvA pArSve cCidraM viDAya ca ..
vimuqyAsyaM triKaRqaYca DAtajAM kAzWajAmuta .
zaqaNgulAsyAM gopucCAM nAqIM yuYjyAt dviha-
stikAm ..
suKopavizwaM svaByaktaM guruprAvaraRAvftam .
hastiSuRqikayA nAdyA svedayedvAtarogiRam ..”
triKaRqamiti svedasOkaryyArTam . zaqaNgulAsyA-
miti mUle zaqaNgulaviSAlamuKAm . gopucCamiva
kramakfSAM tenAgre gopucCAgraparimARena kfSAM
nAqIM ataH saranDrAm . dvihastikAM hastadvaya-
parimARAm . hastiSuRqikayeti hastiSuRqavat
kramakfSatvAt nAqyA iyaM saMjYA .
“puruzAyAmamAtrAntu BUmiM saMmArjjya KAdiraH .
kAzWErddagDvA taTAByukzya kzIraDAnyAmlavAriBiH ..
vAtaGnapatrErAcCAdya SayAna svedayennaram .
evaM mAzAdiBiH svinnEH SayAnaH svedamAcaret ..”
upanAhasvedaH .
“taTopanAsvedaYca kuryyAdvAtaharOzaDEH .
pradihya dehaM vAtArttaM kzIramAMsarasAdiBiH ..
amlapizwEH salavaREH suKozREH snehasaMyutEH .
tato grAmyAnpamAMsErjIvanIyagaRena ca ..
daDisOvIrakakzIrErvIratarvvAdinA taTA .
kulatTamAzagoDUmEratasItilasarzapEH ..
SatapuzpAdevadAruSePAlIsTUlajIrakEH .
eraRqamUlabIjESca rAsnAmUlakaSigruBiH ..
misikfzRAkuWerESca lavaREramlasaMyutEH .
prasAraRyaSvaganDAByAM balABirddaSamUlakEH ..
guqUcyA vAnarIbIjEryaTAlABaM samAhftEH .
kzaREH svinnESca vastreRa badDEH saMsvedayennaram ..
mahASAlvanasaMjYo'yaM yogaH sarvvAnilArtti-
hft ..”
asyAyamarTaH . upanAhasvedaYca kuryyAt . kena
prakAreRa ityAkANkzAyAM tatprakAramAha vAtaharO-
zaDEH . kaTaMBUtEH . amlapizwEH amlena kAYjika-
takrAdinA pizwEH salavaREH snehayuktEH kzoramAMsa-
rasAnvitEH . suKozREH . vAtAttadehe pradihya
pralipya svedayedityarTaH . aTavAstena saMprizwEH
[Page5-497-c+ 52]
kozREH sUkzmapawasTitEH . BezajEH svedayet .
kiMvA svinnEH kozREH pawasTitEH .. * .. dravasveda-
mAha .
“dravasvedastu vAtaGnadravyakvATena pUrite .
kawAhe kozWake vApi sUpavizwo'vagAhayet ..
sOvarRaM rAjataM vApi tAmraM lOhaYca dArujam .
kozWakaM tatra kurvvItocCrAye zaqviMSadaNgulam .
AyAme tAvadeva syAccatuzkoRastu cikvaRam ..”
pakzAntaramAha .
“nABeH zaqaNgulaM yAvanmagnaH kvATasya DArayA .
kozRayA skanDayoH siktastizWet snigDatanu-
rnaraH ..”
ayamarTaH . praTamato vAtaGnadravyakvATena kawAhaM
pUrite kozWake kawAhe vA sUpavizwastizWet
aTavA nABeH zaqaNgulamUrdDvaM yAvat kvATe magna
upavizwaH . paScAt kvATasya DArayA skanDayoH
sicyaBAnastizWet . taTA ca kozWakaM paripUrRaM
BavatItyarTaH . kvATapakze praTamataH snehAByakta-
tanurupaviSet .
“muhUrttEkaM samAraBya yAvat syAttaccatuzwayam .
tAvattadavagAheta yAvadArogyaniScayam ..
evaM talena dugDena sarpizA svedayennaram .
ekAntaro dvyantaro vA yuktaH sneho'vagAhane ..
etAvatA kvATo dugDaYca nityameva yujyate ..”
snehastu dinamekaM dve vA dine gamayitvA yuktaH .
agnimAndyaSaNkayeti BAvaH .
“sirAmuKErlomakUpErDamanIBiSca tarpayan .
SarIre balamADatte yuktaH sneho'vagAhane ..
jalasiktasya vardDante yaTA mUle'NkurAdayaH .
taTava DAtuvfdDirhi snehasiktasya jAyate ..
nAtaH parataraH kaScidupAyo vAtanASanaH .
SItaSUlavyuparame stramBagOravanigrahe .
dIpte'gnI mArddave jAte snedanAdviratirmatA ..”
iti BAvaprakASaH ..
<LEND>
