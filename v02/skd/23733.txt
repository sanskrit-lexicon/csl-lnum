<L>23733<pc>3-380-b<k1>PalaM<k2>PalaM
PalaM¦, klI, (PalatIti . Pala nizpattO Yi PalA
viSaraRe vA + ac .) lABaH . (yaTA, Saku-
ntalAyAm . 1 aNke .
“SAntamidamASramapadaM sPurati ca bAhuH
kutaH PalamihAsya .
aTavA BavitavyAnAM dbArARi Bavanti sarvvatra ..”)
Sasyam . (yaTAsya BakzaRaviDiH .
“PalAni sarvvaBakzyAMSca pradadyAdbE dalezu ca ..”
“PalAni sarvvaBakzyAMSca pariSuzkARi yAni ca .
tAni dakziRapArSve tu BuYjAnasyopakalpayet ..”
iti suSrute sUtrasTAne . 46 aDyAyaH ..
yaTA ca SakuntalAyAm .
“udeti pUrvvaM kusumaM tataH PalaM
GanIdayaH prAk tadanantaraM payaH ..”)
Palakam . (SAriPalakArTe yaTA, mahABArate .
4 . 1 . 24 .
“vEdUryyAn kAYcanAn dAntAn PalErjyotIrasEH
saha .
kfzRAkzAn lohitAkzAMSca nirvvatsyAmi mano-
ramAn ..”)
hetukftam . ityamaraH .. jAtIPalam . vyuzwiH .
triPalA . (yaTA, --
“harItakI cAmalakI viBItakamidaM trayam .
triPalA PalamityuktaM tacca jYeyaM Palatrikam ..”
iti vEdyakapariBAzAyAm ..)
kakkolam . iti medinI . le, 33 .. vARAgram .
Arttavam . iti SabdaratnAvalI .. PAlaH . iti
hemacandraH .. dAnam . iti DaraRiH .. muzkaH .
yaTA, --
“aPalo Bujyate mezaH saPalastu na Bujyate .”
iti rAmAyaRam ..
(prameyaBedaH . yaTA, --
“AtmaSarIrendriyArTabudDimanaH pravfttidozapretya-
BAvaPaladuHKApavargAstu prameyam ..” iti gotama-
sUtram .
tatrEva PalasUtram yaTA . “pravfttidozajanito-
'rTaH Palam ..” “suKaduHKasaMvedanaM Palam . suKa-
vipAkaM karmmaduHKavipAkaYca tat punardehendriya-
vizayabudDizu satIzu BavatIti saha dehAdiBiH
PalamaBipretam . taTAhi pravfttidozajanito-
'rTaH Palametat sarvvaM Bavati tadetat PalamupAttamu-
pAttaM heyaM tyaktaM tyaktamupAdeyamiti nAsya
hAnopAdAnayornizWA paryyavasAnaM vAsti sa
KalvayaM hAnopAdAnasrotasohyate lokaH .” iti
vAtsyAyanaH ..) jIvasya karmmaPalaBuktiryaTA, --
“jIvaH karmmaPalaM BuNkte AtmA nirlipta evaca .
AtmanaH prativimbaSca dehI jIvaH sa eva ca ..”
iti brahmavEvartte prakftiKaRqe 23 aDyAyaH ..
[Page3-380-c+ 52]
dAnaPalaM yaTA, --
“yaTA Palanti SasyAni nyUnAni vADikAni ca .
kfzakARAM kzetraBede pAtraBede PalaM taTA ..
sAmAnyadivase vipre dAnaM samaPalaM Bavet .
amAyAM ravisaMkrAntyAM PalaM SataguRaM Bavet .
cAturmAsyAM pOrRamAsyAmanantaM Palameva ca ..
grahaRe SaSinaH kowiguRaYca Palameva ca .
sUryyasya grahaRe cApi tato daSaguRaM Bavet ..
akzayAyAmakzayaYcEvAsaMKyaM Palamucyate .
evamanyatra puRyAhe PalADikyaM Bavediha ..
yaTA dAne taTA snAne jape'nyatpuRyakarmmasu .
evaM sarvvatra bodDavyaM narARAM karmmaRAM Palam ..
sAmAnyadeSe dAnaYca vipre samaPalaM Bavet .
tIrTe devagfhe cEva PalaM SataguRaM smftam ..
gaNgAyAYca kowiguRaM kzetre nArAyaRe Palam .
evaM sarvvatra bodDavyaM PalADikyaM krameRa ca ..
yaTA cEva kowiguRaM taTA ca vizRumandire .
kedAre ca lakzaguRaM haridbAre taTA Palam ..
puzkare BAskarakzetre daSalakzaguRaM Palam .
evaM sarvvatra bodDavyaM PalADikyaM krameRa ca ..
sAmAnyabrAhmaRe dAnaM samameva PalaM Bavet .
lakzaM trisanDyapUte ca paRqite ca jitendriye ..
vizRumantropAsake ca buDe kowiguRaM Bavet .
evaM sarvvatra bodDavyaM PalADikyaM guRaM Bavet ..
yaTA daRqena sUtreRa SarAveRa javena ca .
kumBaM nirmmAti cakreRa kumBakAro mfdA Buvi .
taTEva karmmasUtreRa PalaM DAtA dadAti ca ..”
iti brahmavEvartte prakftiKaRqe 34 aDyAyaH .. * ..
svapriyaPalasya vizRudeyatvam yaTA, --
“BakzyARi yAni peyAni BojyAnyaBimatAni
ca .
PalaYca vallaBaM yacca tattaddeyaM janArddane ..”
ityagnipurARam .. * ..
izwakaPaladvArA PalapAtananizeDo yaTA, --
“na pAtayedizwakABiH PalAni vE Palena tu .
na mle cCaBAzAM Sikzeta nAkarzecca padAsanam ..”
iti kOrmme upaviBAge 16 aDyAyaH ..
karmmajanyaSuBAdfzwaduradfzwasamBavasvarganarakAdi .
tattriviDaM yaTA, --
“anizwamizwaM miSraYca triviDaM karmmaRaH Palam .
BavatyatyAginAM pretya na tu sannyAsinAM kvacit ..”
iti SrIBagavadgItAyAm 18 aDyAyaH ..
“anizwaM nArakitvam . izwaM devatvam . miSraM manu-
zyatvam . evaM triviDaM pApasya puRyasya uBaya-
miSrasya ca karmmaRo yat PalaM prasidDaM tat sarvva-
matyAginAmeva pretya paratra Bavati tezAM triviza-
karmmasamBavAt na tu sannyAsinAM kvacidapi
Bavati .” iti tawwIkAyAM SrIDarasvAmI .. * ..
vedAdInAM Palam . yaTA, vahniM prati marIci-
vAkyam .
“sa taM prAha PalaM brUhi vedasya ca Danasya ca .
dAraSrutasya viprAdeH svargApavargahetave ..
[Page3-381-a+ 52]
vahniruvAca .
agnihotraPalA vedA dattamuktaPalaM Danam .
ratiputtraPalA dArAH SIlavfttaPalaM Srutam ..”
iti vahnipurARe nityAhnikasnAnaviDinAmA-
DyAyaH .. * .. lavaRAdisaMyoge PalasyAnnatvaM yaTA,
“taRqulombvagnisaMyogAllavaRayogena pizwakam .
PalaM tritayasaMyogAdannaM Bavati tatkzaRAt ..”
iti rAmArccanacandrikADftavacanamiti kecit ..
<LEND>
