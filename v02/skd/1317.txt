<L>1317<pc>1-058-c<k1>annapUrRA<k2>annapUrRA
annapUrRA¦, strI, (annaM pUrRRaM yasyAH sA rAjadantA-
ditvAt paranipAtaH .) svanAmaKyAtadevIviSezaH
tanmantrAdi yaTA, --
“mAyA hfdBagavatyante mAheSvaripadaM tataH .
annapUrRe WayugalaM manuH saptadaSAkzaraH” ..
kalpe ca .
“praRavAdyA yadA devI tadA saptadaSAkzarI .
annapradA mokzadA ca sadA viBavadAyinI ..
mAyAdyA ca yadA devI tadA sA sakalezwadA .
SrIvIjAdyAyadA devI tadA suKavivardDino ..
vAgvIjAdyA yadA vidyA vAgISatvapradAyinI .
kAmAdyA ca yadA vidyA sarvvakAmapradAyinI ..
tAramAyAdikA vidyA BogamokzEkadAyinI .
mAyA SrIyugmavIjAdyA sadA viBavadAyinI ..
[Page1-059-a+ 52]
SrImAyA yugmavIjAdyA sarvvasampattipUraRI” .. * ..
ezAM pUjA prAtaHkftyAdipIWanyAsAntaM viDAya
hftpadmasya keSarezu maDyezu ca BuvaneSvarIpIWa-
manvantaM pIWaSaktIrnyasya fzyAdinyAsaM kuryyAt .
yaTA Sirasi brahmaRe fzaye namaH . muKe paNkti-
cCandase namaH . hfdi annapUrRAyE devatAyE namaH .
tatrEva .
“etezAM mantrarASInAM fzirbrahmA udAhftaH .
paNktiH CandaH samAKyAtaM devatA cAnnapUrRikA” ..
tataH karANganyAsO . hrI~ aNguzWAByAM namaH . hrI~
hfdayAya namaH . ityAdi sarvvatra mAyAvIjena
kuryyAt . taTA ca nibanDe .
aNgAni mAyayA kuryyAt tato devIM vicintayet .
kalpe ca .
“yadvIjAdyA BavedvidyA tadvIjenANgakalpanA” .. * .. .
tato DyAnaM .
“raktAM vicitravasanAM navacandracUqA-
mannapradAnaniratAM stanaBAranamrAM .
nftyantamindusakalABaraRaM vilokya
hfzwAM Baje BagavatIM BavaduHKahantrI” ..
evaM DyAtvA mAnasEH saMpUjya SaNKasTApanaM kuryyAt .
tataH sAmAnyoktapIWapUjAM viDAya BuvaneSvarI-
mantroktajayAdipIWamanvantAM pIWapUjAM viDAya puna-
rDyAtvA AvAhanAdipaYcapuzpAYjalidAnaparyyantaM vi-
DAya AvaraRapUjAmAraBeta . yaTA keSarezvagni-
koRe hrI~ hfdayAya namaH . nErfte hrI~ Sirase
svAhA . vAyavye hrI~ SiKAyE vazaw . ESAnyAM
hrI~ kavacAya hU~ . maDye netratrayAya vOzaw . catu-
rddikzu hrI~ astrAya Paw . azwadalezu pUrvvAdizu
brAhmyE mAheSvaryyE kOmAryyE vEzRavyE vArAhyE indrARyE
cAmuRqAyE mahAlakzmyE praRavAdinamo'ntena pUja-
yet . tatrEva .
“dalezu pUjayedetA brAhmyAdyAH kramaSaH suDIH” .
SUdrasya praRavaScaturddaSasvaro vinduyuktaH .. kAlikA-
purARe mantrasya setukaraRe uktatvAt . tata indrA-
dIn vajrAdIMSca pUjayitvA DUpAdi visarjjanAntaM
karmma samApayet .. * .. asya puraScaraRajapaH zoqa-
SasahasrasaNKyaH . taTA ca .
“yaTAviDi japenmantraM vasuyugmasahasrakaM .
sAjyenAnnena juhuyAttaddaSAMSamanantaraM” ..
ayaM mantraH praRavAdirazwAdaSAkzaraH . mAyAdiH
SrIvIjAdiSca . taTA mAyAM vinA praRavAdiH
kAmAdiH SrIvIjAdiH vAgBavAdiSca saptadaSA-
kzaraH . kavace taTA pratipAdanAt . viSezastu
yadyadvIjAdiko mantrastenEvANgaprakalpanA .. * ..
aTAnnapUrRAstotraM .
“namaH kalyARade devi namaH SaNgaravallaBe .
namo Baktapriye devi annapUrRe namo'stu te ..
namo mAyAgfhItANgi namaH SaNkaravallaBe .
mAheSvari namastuByamannapUrRe namo'stu te ..
mahAmAye SivaDarmmapatnIrUpe harapriye .
vAYCAdAtri sureSAni annapUrRe namo'stu te ..
[Page1-059-b+ 52]
udyadBAnusahasrABe nayanatrayaBUzite .
candracUqe mahAdevi annapUrRe namo'stu te ..
vicitravasane devi annadAnarate'naGe .
SivanftyakftAmode annapUrRe namo'stu te ..
sADakABIzwade devi BavaduHKavinASini .
kucaBAranate devi annapUrRe namo'stu te ..
zawkoRapadmamaDyasTe zaqaNgayavatImaye .
brahmARyAdisvarUpe ca annapUrRe namo'stu te ..
devi candrakftApIqe sarvvasAmrAjyadAyini .
sarvvAnandakare devi annapUrRe namo'stu te ..
indrAdyaYcitapAdAbje rudrAdirUpaDAriRi .
sarvvasampatprade devi annapUrRe namo'stu te ..
pUjAkAle paWedyastu stotrametat samAhitaH .
tasya gehe sTirA lakzmIrjAyate nAtra saMSayaH ..
prAtaHkAle paWedyastu mantrajApapuraHsaraM .
tasya cAnnasamfdDiH syAdvardDamAnA dine dine ..
yasmE kasmE na dAtavyaM na prakASyaM kadAcana .
prakASAt kAryyahAniH syAttasmAdyatnena gopayet” ..
ityannapUrRAstotraM samAptaM .. * ..
aTa annapUrRAkavacaM ..
“kaTitAScAnnapUrRAyA yA yA vidyAH suwurllaBAH .
kfpayA kaTitAH sarvvA SrutAScADigatA mayA ..
sAmprataM SrotumicCAmi kavacaM yat puroditaM .
trElokyarakzaRaM nAma kavacaM mantravigrahaM” ..
ISvara uvAca .
“SfRu pArbbati vakzyAmi sAvaDAnAvaDAraya .
trelokyarakzaRaM nAma kavacaM brahmarUpakaM ..
brahmavidyAsvarUpaYca mahadESvaryyadAyakaM .
pAWanAdDAraRAnmartyastrElokyESvaryyaBAgBavet ..
trElokyarakzaRasyAsya kavacasya fziH SivaH .
Cando virAqannapUrRA devatA sarvvasidDidA ..
DarmmArTakAmamokzezu viniyogaH prakIrttitaH .
hrI~ namo Bagavatyante mAheSvaripadaM tataH .
annapUrRe tataH svAhA cEzA saptadaSAkzarI ..
pAtu mAmannapUrRA sA yA KyAtA Buvanatraye .
vimAyA praRavAdyEzA taTA saptadaSAkzarI ..
pAtvannapUrRA sarvvANgaM ratnakumBAnnapAtradA .
SrIvIjAdyA taTA cEzA dviranDrArRA taTA muKaM ..
praRavAdyA BruvO pAtu kaRWaM vAgvIjapUrvvikA .
kAmavIjAdikA cezA hfdayantu maheSvarI ..
tAraM SrI~ hrI~ namo'nte ca Bagavati padaM tataH .
mAheSvari padaM cAnnapUrRe svAheti pAtu me ..
nABimekonaviMSArRA pAyAnmAheSvarI sadA .
tAraM mAyA ramA kAmaH zoqaSArRAstataHparaM ..
SiraHsTA sarvvadA pAtu viMSatyarRAtmikA ca yA .
karO pAdO sadA pAtu ramA kAmoDruvastaTA ..
DvajaYca sarvvadA pAtu viMSatyarRAtmikA ca yA .
annapUrRA mahAvidyA hrI~ pAtu BuvaneSvarI ..
SiraH SrI~ hrI~ taTA klIYca tripuwA pAtu me gudaM .
zaqdIrGaBAjA vIjena zaqaNgAni punantu mAM ..
indro mAM pAtu pUrvve ca vahnikoRe'nalo'vatu .
yamo mAM dakziRe pAtu nErftyAM nirftiSca mAM ..
[Page1-059-c+ 52]
paScime varuRaH pAtu vAyavyAM pavano'vatu .
kuveraScottare pAtu mAmESAnyAM Sivo'vatu ..
UrdDvADaH satataM pAtu brahmAnanto yaTAkramAt .
vajrAdyAScAyuDAH pAntu daSadikzu yaTAkramAt ..
iti te kaTitaM puRyaM trElokyarakzaRaM paraM .
yadDftvA paWanAddevAH sarvvESvaryyamavApnuyuH ..
brahmA vizRuSca rudraSca kavacaM DAraRAdyataH .
sfjatyavati hantyeva kalpe kalpe pfTak pfTak ..
puzpAYjalyazwakaM devyE mUlenEva paWettataH .
yugAyutakftAyAstu pUjAyAH PalamApnuyAt ..
prItimanyonyataH kftvA kamalA niScalA gfhe .
vARI vaktre vasettasya satyaM satyaM na saMSayaH ..
azwottaraSataM cAsya puraScaryyAviDiH smftaH .
BUrjje viliKya gulikAM svarRasTAM DArayedyadi ..
kaRWe vA dakziRe bAhO so'pi sarvvatapomayaH .
brahmAstrAdIni SastrARi tadgAtraM prApya pArbbati .
mAlyAni kusumAnyeva Bavantyeva na saMSayaH” ..
iti BEravatantre BEravaBEravIsaMvAde annapUrRAkavacaM
samAptaM . iti tantrasAraH .. * .. tasyAH stutyantaraM
yaTA . o~ namo'nnapUrRAyE .
“o~ nityAnandakarI varABayakarI sOndaryyaratnAkarI
nirDUtAKilaGorapAvanakarI pratyakzamAheSvarI .
prAleyAcalavaMSapAvanakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 1 ..
nAnAratnavicitraBUzaRakarI hemAmbarAqambarI
muktAhAravilambamAnavilasadvakzojakumBAntarI .
kASmIrAguruvAsitANgasucarI kASIpurADISvarI .
BikzAM dehi kfpAvalambanakarI mAtAnnapUrReSvarI .. 2 ..
yogAnandakarI ripukzayakarI DarmmEkanizWAkarI
candrArkAnalaBAsamAnalaharI trElokyarakzAkarI .
sarvvESvaryyakarI tapaHPalakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 3 ..
kElAsAcalakandarAlayakarI gOrI umA SaNkarI
kOmArI nigamArTagocarakarI o~kAravIjAkzarI .
mokzadvArakavAwapAwanakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 4 ..
dfSyAdfSyaviBUtiBAvanakarI brahmARqaBARqodarI
lIlAnAwakasUtraBedanakarI vijYAnadIpANkurI .
viSvADISamanaHpramodanakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 5 ..
gurvvI sarvvajaneSvarI jayakarI mAtAnnapUrReSvarI
nArInIlasamAnakuntalaDarI nityAnnadAneSvarI .
sarvvAnandakarI sadA SivakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 6 ..
AdikzAntasamastavarRanakarI candrapraBA BAskarI
kASmIrAtripureSvarItrilaharI nityANkurI SarbbarI .
kAmAkANkzyakarI mahotsavakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 7 ..
candrArkAnalakowipUrRavadanA bAlArkavarReSvarI
candrArkAgnisamAnakuRqalaDarI candrArkavimbADarI .
mAlApustakapASakANkuSaDarI kASIpurADISvarI
BikzAM dehi kfpAvalambanakarI mAtAnnapUrReSvarI .. 8 ..
[Page1-060-a+ 52]
darvvIpAkasuvarRaratnaGawikA dakze kare saMsTitA
vAme cArupayoDarI rasaBarI sOBAgyamAheSvarI .
BaktABIvfkarI PalapradakarI kASIpurADISvarI
BikzAM dehi kfpAvalambanakarI mAtAnnapUrReSvarI .. 9 ..
sarvvatrARakarI mahABayaharI mAtA kfpAsAgarI
dAkzAnandakarI nirAmayakarI viSveSvarI SrIDarI .
sAkzAnmokzakarI sadASivakarokASIpurADISvarI
BikzAM dehi kfpAvalambanakarI mAtAnnapUrReSvarI .. 10 ..
annapUrRe sadA pUrRe SaNkaraprARaballaBe .
jYAnavErAgyasidDyarTaM BikzAM dehi namo'stu te .. 11 ..
iti SrISaNkarAcAryyaviracitamannapUrRAstotraM sa-
mAptaM .. kvacit pustake SaNkarAcAryyasTAne vedavyAsa
iti pAWaH ..
<LEND>
