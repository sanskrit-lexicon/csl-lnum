<L>24601<pc>3-469-c<k1>BagavadBaktaH<k2>BagavadBaktaH
BagavadBaktaH¦, puM, (Bagavato BagavatyA vA BaktaH .)
SrIkfzRaBaktiyuktaH .. aTa BagavadBaktAnAM lakza-
RAni . sAmAnyataH lENge .
“vizRureva hi yasyEza devatA vEzRavaH smftaH ..”
atra viSezaH .
“vratakarmmaSuBajYAnaBogajanmAdimatsvapi .
SEvezvapi ca kfzRasya BaktAH santi taTA taTA ..”
tatra vratizu maDye BagavadBaktihetuvrataparatA Baga-
vadBaktalakzaRam . taTA ca skAnde SrImArkaRqeya-
BagIraTasaMvAde .
“daSamISezasaMyuktaM dinaM vEzRavavallaBam .
hyupAsyate mahIpAla ! te vE BAgavatA narAH ..
prARAtyaye na cASnanti dinaM prApyaM harernarAH .
kurvvanti jAgaraM rAtrO sadA BAgavatA hi te ..
upozya dvAdaSIM SudDAM rAtrO jAgaraRAnvitAm .
alpAntu sADayedyastu sa vE BAgavato naraH ..
Baktirna vicyutA yezAM na cyutAni vratAni ca .
supriyaH SrIpatiryezAM te syurBAgavatA narAH ..”
karmmizu BagavadarpaRAdinA tadAjYAbudDyA vA
BaktihetusadAcAraparatA tatrEva .
“DarmmArTaM jIvitaM yezAM santAnArTaYca mETunam .
pacanaM vipramuKyArTaM jYeyAste vEzRavA narAH ..
aDvagantu paTi SrAntaM kAle'tra gfhamAgatam .
yo'tiTiM pUjayedBaktyA vEzRavaH sa na saMSayaH ..
sadAcAraratAH SizwAH sarvvaBUtAnukampakAH .
SucayastyaktarAgA ye sadA BAgavatA hi te ..”
[Page3-470-a+ 52]
pAdme vESAKamAhAtmye SrInAradAmbarIzasaM vAde .
yaTA, --
“jIvitaM yasya DarmmArTe Darmmo haryyarTameva ca .
ahorAtrARi puRyArTe taM manye vEzRavaM janam ..”
lENge ca .
“vizRuBaktisamAyuktAn SrOtasmArttapravarttakAn .
prIto Bavati yo dfzwvA vEzRavo'sO prakIrttitaH ..”
guRavatsu BaktihetukfpAlutvAdisadguRaSIlatA
tatrEva .
“paraduHKenAtmaduHKaM manyante ye nfpottama ! .
BagavadDarmmaniratAste narA vEzRavA nfpa ! ..”
BAgavatatftIyaskanDe SrIkapiladevahUtisaMvAde .
yaTA, --
“titikzavaH kAruRikAH suhfdaH sarvvadehinAm .
ajAtaSatravaH SAntAH sADavaH sADuBUzaRAH ..”
paYcamaskanDe fzaBadevasya puttrAnuSAsane . yaTA,
“mahatsevAM dvAramAhurvimukte-
stamodvAraM yozitAM saNgisaNgam .
mahAntaste samacittAH praSAntA
vimanyavaH suhfdaH sADavo ye ..”
ekAdaSaskanDe SrIBagavatpradattodDavapraSnottare .
yaTA, --
“kfpaluraktvatadrohastitikzuH sarvvadehinAm .
satyasAro'navadyAtmA samaH sarvvopakArakaH ..
kAmAkzuBitaDIrdAnto mfduH SucirakiYcanaH .
anIho mitaBuk SAntaH sTiro macCaraRo
muniH ..
apramatto gaBIrAtmA DftimAn jitazaqguRaH .
amAnI mAnadaH kalyo mEtraH kAruRikaH
kaviH ..”
vizRupurARe yamatadBawasaMvAde . yaTA, --
“na calati nijavarRaDarmmato yaH
samamatirAtmasuhfdvipakzapakze .
na harati na calati kiYciduccEH
sTiramanasaM tamavehi vizRuBaktam ..” * ..
jYAnizu BaktihetujYAnavattA ekAdaSe . yaTA, --
“sarvvaBUtezu yaH paSyedBagavadBAvamAtmanaH .
BUtAni BagavatyAtmanyeza BAgavatottamaH ..
na yasya svaH para iti vittezvAtmani vA BidA .
sarvvaBUtasamaH SAntaH sa vE BAgavatottamaH ..
jYAtvAjYAtvATa ye vE mAM yAvAn yaScAsmi
yAdfSaH .
BajantyananyaBAvena te me BaktatamA matAH ..
ISvare tradaDInezu vAliSezu dvizatsu ca .
premamEtrIkfpopekzA yaH karoti sa maDyamaH ..
arccAyAmeva haraye pUjAM yaH SradDayehate .
ga tadBaktezu cAnyezu sa BaktaH prAkftaH smftaH ..”
Bogavatsu BaktihetuBogAnAsaktatA hariyoge-
Svarocare . yaTA, --
“gfhItvApIndriyErarTAn yo na dvezwi na kANkzati .
vizRormAyAmidaM paSyan sa vE BAgavatottamaH ..”
sajjamavidyAdimatsu BaktihetuniraBimAnitA
[Page3-470-b+ 52]
tatrEva . yaTA, --
“na yasya janmakarmmaByAM na varRASramajAtiBiH .
sajjate'sminnahaMBAvo dehe vE sa hareH priyaH ..
BAvAH kaTaYcidBaktyEva jYAnAnAsaktyamAnitA .
BaktinizWApakA jAtAstato hyuttamatoditA ..”
nizWApakAH paripAkaM prApakAH .. * ..
SEvazu SrISivakfzRABedakatA bfhannAradIye .
“Sive ca parameSAne vizRO ca paramAtmani .
samabudDyA pravarttante te vE BAgavatottamAH ..”
iti .. * ..
“anyacca tezAM BagavacCAstrArTaparatAdikam .
sAkzAdBaktyAtmakaM muKyaM lakzaRaM liKyate'DunA ..”
SrIBAgavataSAstraparatA skAnde .
“yezAM BAgavataM SAstraM sadA tizWati sanniDO .
pUjayanti ca ye nityaM te syurBAgavatA narAH ..
yezAM BAgavataM SAstraM jIvitAdaDikaM Bavet .
mahABAgavatAH SrezWA vizRunA kaTitA narAH ..”
vEzRavasammAnanizWA lENge .
“vizRuBaktamaTAyAtaM yo dfzwvA sumuKapriyaH .
praRAmAdi karotyeva vAsudeve yaTA taTA .
sa vE Bakta iti jYeyaH sa punAti jagattrayam ..
rUkzAkzarA giraH SfRvan taTA BAgavateritAH .
praRAmapUrvvaM kzantvA yo vadedvE vEzRavo hi saH ..
BojanAcCAdanaM sarvvaM yaTASaktyA dadAti yaH .
vizRuBaktasya satataM sa vE BAgavataH smftaH ..
gAruqe .
“yena sarvvAtmanA vizRuBaktyA BAvo niveSitaH .
vEzRavezu kftAtmatvAnmahABAgavato hi saH .. * ..
SrItulasIsevAnizWA bfhannAradIye SrIBagavan
mAkaRqeyasaMvAde .
“tulasIkAnanaM dfzwvA ye namaskurvvate narAH .
tatkAzWANkitakarRA ye te vE BAgavatottamAH ..
tulasIganDamAGrAya santozaM kurvvate tu ye .
tanmUlamudDftaM yESca te vE BAgavatottamAH ..” * ..
SrIBagavataH kaTAparatA bfhannAradIye SrIBagavan-
mArkaRqeyasaMvAde .
“matkaTASravaRe yezAM varttate sAttvikI matiH .
tadvaktari suBaktASca te vE BAgavatottamAH ..”
skAnde SrIBagavadarjjunasaMvAde .
“matkaTAM kurute yastu matkaTAYca SfRoti yaH .
hfzyate matkaTAyAYca sa vE BAgavatottamaH ..”
tftIyaskanDe tatrEva .
“madASrayAH kaTA mfzwAH SfRvanti kaTayanti ca .
tapanti viviDAstApA nEtAnmadgatacetasaH ..” * ..
nAmaparatA bfhannAradIye tatrEva .
malmAnasASca madBaktA madBaktajanalolupAH .
mannAmaSravaRAsaktAste vE BAgavatottamAH ..
ye'Binandanti nAmAni hareH SfRvanti harzitAH .
romAYcitaSarIrASca te vE BAgavatottamAH ..”
tatrEvAnyatra .
“anyezAmudayaM dfzwvA ye'Binandanti mAnavAH .
harinAmaparA ye ca te vE BAgavatottamAH ..”
[Page3-470-c+ 52]
smaraRaparatA . tatra svaDarmmanizWayA rAgadvezAdi-
nivfttyA smaraRaM SrIvizRupurARe yamatadBawasaMvAde .
“na calati uccEH SrIBagavatpadAra-
vinde sitamanAstamavehi vizRuBaktam .
kalikaluzamalena yasya nAtmA
vimalamatermalinIkftastamenam .
manasi kftajanArddanaM manuzyaM
satatamavehi hareratIva Baktam ..
kanakamapi rahasyavekzya budDyA
tfRamiva yaH samavEti vE parasvam .
Bavati ca BagavatyananyacetAH
puruzavaraM tamavehi vizRuBaktam ..
sPawikagiriSilAmalaH kva vizRu-
rmanasi nfRAM kva ca matsarAdidozaH .
na hi tuhinamayUKaraSmipuYje
Bavati hutASanadIptijaH pratApaH ..
vimalamatiramatsaraH praSAntaH Suci-
carito'KilasattvamitraBUtaH .
priyahitavacano'stamAnamAyo
vasati sadA hfdi tasya vAsudevaH ..
vasati hfdi sanAtane ca tasmin
Bavati pumAn jagato'sya sOnyarUpaH .
kzitirasamatiramyamAtmano'ntaH
kaTayati cArutayEva SAlapotaH ..
anyavijayena vErAgyAdinA ca smaraRaM SrIhari-
yogeSvarottare .
dehendriyaprARamanoDiyAM yo
janmApyayakzudBayatarzakfcCrEH .
saMsAraDarmmEravimuhyamAnaH
smftyA harerBAgavatapraDAnaH ..
triBuvanaviBavahetave'pyakuRWa-
smftirajitAtmasurAdiBirvimfgyAt .
na calati BagavatpadAravindA-
llavanimizArdDamapi sa vEzRavAgryaH ..
Bagavata uruvikramANGriSAKA-
naKamaRicandrikayA nirastatApe .
hfdi kaTamupasIdatAM punaH sa
praBavati candre ivodite'rkatApaH ..”
pUjAparatA skAnde tatrEva .
“ye'rccayanti sadA vizRuM yajYeSaM varadaM harim .
dehinaH puRyakarmmARaH sadA BAgavatA hi te ..”
lENge .
“vizRukzetre SuBAnyeva karoti snehasaMyutaH .
pratimAYca harernityaM pUjayet prayatAtmavAn ..
vizRuBaktaH sa vijYeyaH karmmaRA manasA girA .
nArAyaRaparo nityaM BUpa ! BAgavato hi saH ..”
vEzRavaDarmmanizWatAdi pAdmottaraKaRqe .
“tApAdipaYcasaMskArI navejyAkarmmakArakaH .
arTapaYcakavidvipro mahABAgavato hi saH ..”
tApaH taptamudrADAraRaM tadAdipaccasaMskArayuktaH .
paYcasaMskArASca tatrEvaktAH .
“tApaH puRqastaTA nAma mantro yAgastu paScamaH ..” iti ..
[Page3-471-a+ 52]
asyArTaH . nAma SrIkfzRadAsetyAdi . mantraH
SrIguroH sakASAt mantragrahaRam . yAgaH homa-
pUrvvakaya TAviDidIkzAgrahaRamityarTaH . nava ijyA-
karmmARi pUjAsambanDikftyAni SravaRAdIni
pAdmoktArccanAdIni vA sarvvezAM tezAM pUjANga-
tvAt . tAni ca tatrEvoktAni . yaTA, --
“arccanaM mantrapaWanaM yAgayogO mahAtmanaH .
nAmasaNkIrttanaM sevA taccihrEraNkanaM taTA .
tadIyArADanaM caryyA navaDA Bidyate SuBe ! ..”
arTapaYcakaM catvAro catvAro DarmmAdayaH puru-
zArTAH paYcamapuruzArTaSca BaktiH . yadvA paYca-
tattvAni anAtmAtmaparamAtmaparameSvaratadBaktAnAM
yATArTyAni . iti tawwIkA .. * ..
ekAntitA gAruqe .
“ekAntena sadA vizRO yasmAddeve parAyaRAH .
tasmAdekAntinaH proktAstadBAgavatacetasaH ..”
tadvijYAnenAnanyaparatA ekAdaSe udDavapraSnottare .
“jYAtvAjYAtvATa ye vE mAM yAvAn yaScAsmi
yAdfSaH .
BajantyananyaBAvena te vE BAgavatA matAH ..”
BAgavate . 11 . 3 . 50 .
“na kAmakarmmabIjAnAM yasya cetasi samBavaH .
vAsudevEkanilayaH sa vE BAgavatottamaH ..”
sA ca ekAntitA caturdDA . tatra DarmmAnAda-
reRa SrImadudDavapraSnottara eva .
“ajYAyEvaM guRAn dozAn mayAdizWAnapi
svakAn .
DarmmAn santyajya yaH sarvvAn mAM Bajet sa ca
sattamaH ..
gItAyAYca .
sarvvaDarmmAn parityajya mAmekaM SaraRaM vraja .
ahaM tvAM sarvvapApeByo mokzayizyAmi mA SucaH ..
yadA yasyAnugfhRAti BagavAnAtmaBAvitaH .
sa jahAti matiM loke vede ca parinizWatAm ..”
anyasarvvanirapekzatA BAgavate SrImadBagavadudDava-
saMvAde ElopAKyAne .
“santo'napekzA maccittAH praSAntAH samadarSinaH .
nirmmamA nirahaNkArA nirddvandvA nizparigrahAH ..”
tatrEva tftIye SrIkapiladevahUtisaMvAde .
“ta ete sADavaH sADvi ! sarvvasaNgavivarjjitAH .
saNgastezvaTa te prArTyaH saNgadozaharA hi te ..”
viGnAkulatve'pi manoratiparatA skAnde .
“yasya kfcCragatasyApi keSave ramate manaH .
na vicyutA ca BaktirvE sa vE BAgavato naraH ..
Apadgatasya yasyeha BaktiravyaBicAriRI .
nAnyatra ramate cittaM sa vE BAgavato naraH ..”
premEkaparatA ca BAgavate paYcamaskanDe SrIfzaBa-
devasya puttrAnuSAsane .
“ye vA mayISa kftasOhfdArTA
janezu dehammaravArttikezu .
gfhezu jAyAtmajarAtimatsu
na prItiyuktA yAvadaryASca loke ..”
[Page3-471-b+ 52]
rAti mitraM DanaM vA .
“triDA premEkaparatA premnaH syAttAratamyataH .
uttamA maDyamA cAsO kanizWA ceti BedataH ..”
tatrottamA yaTA ekAdaSe hariyogeSvarottare .
“sarvvaBUtezu yaH paSyedBagavadBAvamAtmanaH .
BUtAni BagavatyAtmanyeza BAgavatottamaH ..
svezwadevasya BAvaM yaH sarvvaBUtezu paSyati .
BAvayanti ca tAnyasminnityarTaH sammataH satAm ..”
tftIye SrIkapiladevahUtisaMvAde .
“mayyananyena BAvena BaktiM kurvvanti ye dfQAm .
matkfte tyaktakarmmARastyaktasvajanabAnDavAH ..”
ekAdaSe SrIhariyogeSvarottare ca .
“visfjati hfdayaM na yasya sAkzA-
dDariravaSABihito'pyaGOGanASaH .
praRayarasanayA DftANGripadmaH
sa Bavati BAgaGatapraDAna uktaH ..”
tatrEva maDyamamAha hariyogeSvaroktAveva .
“ISvare tadaDInezu vAliSezu dbizatsu ca .
premamEtrIkfpopekzA yaH karoti sa maDyamaH ..”
kanizWatA tatrEva .
“arccAyAmeva haraye pUjAM yaH SradDayehate .
na tadBaktezu cAnyezu sa BaktaH prAkftaH smftaH ..
SradDayA pUjanaM premaboDakaM Bakta ityapi .
premRo hi karaRAttattu svalaM BaktAnapekzaRAt ..
lakzaRAni ca yAnyagre BakterleKyAni tAnyapi .
bandanAdIni vidyante yezu BAgavatA hi te ..
etAni lakzaRAnItTaM gORamuKyAdiBedataH .
UhyAni lakzaRAnyevaM vivecyAni parARyapi ..
IdfglakzaRavantaH syurddurlaBA bahavo janAH .
divyA hi maRayo vyaktaM na varttante itastataH ..”
ataevoktaM mokzaDarmme nAradIye .
jAyamAnaM hi puruzaM yaM paSyetmaDusUdanaH .
sAttvikaH sa tu vijYeyo BavenmokzArTaniScayaH ..”
iti SrIhariBaktivilAse 10 vilAsaH ..
<LEND>
