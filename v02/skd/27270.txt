<L>27270<pc>3-712-c<k1>mAlA<k2>mAlA
mAlA¦, strI, (mAti mAnaheturBavatIti . mA +
“fjrendrAgravajre .” uRA0 2 . 28 . iti ran
rasya latvam wAp ca . yadvA, mAM SoBAM lAti iti .
lA + kaH wAp .) SreRI . tatparyyAyaH . rAjiH 2
leKA 3 tatI 4 vIcI 5 AlI 6 AvaliH 7
paNktiH 8 DAraRI 9 . iti hemacandraH . 3 . 315 .
mUrdDni nyastapuzpadAma . anyatrApyupacArAt ..
tatparyyAyaH . mAlyam 2 srak 3 . ityamaraH . 2 .
6 . 135 .. mAlikA 4 mAlAkA 5 mAlakA 6 .
iti SabdaratnAvalI .. gaRanikA 7 guRA-
ntikA 8 . iti varAhapurARam .. sA triviDA
yaTA, --
“mAlA tu triviDA devi ! varRAkzaparvvaBedataH .”
iti matsyasUktavacanam .. * ..
aTa mAlAnirRayaH . tatra karamAlA . sanat-
kumArasaMhitAyAm .
‘tarjanI maDyamAnAmA kanizWA ceti tAH kramAt ..
tisro'NgulyastriparvvARo maDyamA cEkaparvvikA .
parvvadvayaM maDyamAyA merutvenopakalpayet ..
kramamAha .
anAmAmaDyamAraBya kanizWAdita eva ca .
tarjanImUlaparyyantaM daSaparvvasu saMjapet ..
taTA, --
anAmAmUlamAraBya kanizWAdita eva ca .
tarjanImaDyaparyyantamazwaparvvama saMjapet ..
[Page3-713-a+ 52]
etadvacanantu azwottaraSatAdivizayam .. * ..
Saktivizaye punaH . SrIkrame .
anAmikAtrayaM parvva kanizWAditriparvvikA .
maDyamAyASca tritayaM tarjanImUlaparvvaRi .
tarjanyagre taTA maDye yo japet sa tu pApakft ..
haMsapArameSvare .
parvvadbayamanAmAyAH parivarttena vE kramAt .
parvvatrayaM maDyamAyAstarjanyekaM samAharet ..
parvvadbayantu tarjanyA meruM tadbidDi pArvvati ! .
SaktimAlA samAKyAtA sarvvatantrapradIpikA ..
taTA .
anAmAmUlamAraBya prAdakziRyakrameRa ca .
maDyamAmUlaparyyantamazwaparvvasu saMjapet .. * ..
SrIvidyAyAmayaM viSezaH .
anAmAyA maDyamAyA mUlAgraYca dvayaM dbayaM .
kanizWAyASca tarjanyAstrayaM parvva sureSvari ! ..
anAmAmaDyamAyASca meruH syAddvitayaM SuBam .
pradakziRakramAddevi ! japettripurasundarIm ..”
iti yAmalavacanAt ..
muRqamAlAtantre .
“anAmikA dvayaM parvvaprAdakziRyakrameRa tu .
tarjanImUlaparyyantaM karamAlA prakIrttitA ..
kanizWAmUlamAraBya prAdakziRyakrameRa ca .
tarjanImUlaparyyantamazwaparvvasu saMjapet ..”
idamapi azwottaraSatAdivizayam .. * ..
aNgulIrna viyuYjIta kiYcidAkuYcite tale .
aNgulInAM viyogAcca Cidre ca sravate japaH ..
anyatrApi .
aNgulyagrezu yajjaptaM yajjaptaM merulaNGane .
parvvasanDizu yajjaptaM tatsarvvaM nizPalaM Bavet ..
gaRanAviDimullaNGya yo japettajjapaM yataH .
gfhRanti rAkzasAstena gaRayet sarvvaTA buDaH ..
tatrANgulijapaM kurvvan sANguzWANguliBirjapet .
sANguzWena vinA karmma kftaM tadaPalaM Bavet ..
viSvasAre .
japasaMKyA tu karttavyA nAsaMKyAtaM japet suDIH .
nasaMKyAkArakasyAsya sarvvaM Bavati nizPalam ..
tantre .
hfdaye hastamAropya tiryyak kftvA karANgulIH .
AcCAdya vAsasA hastO dakziRena sadA japet ..
iti karamAlA .. * ..
japasaMKyAyAM nizidDadravyamAha yAmale .
nAkzatErhastaparvvErvA na DAnyErnaca puzpakEH .
na candanErmfttikayA japasaMKyAM na kArayet ..
vihitadravyamAha .
lAkzAkuSIdasindUragomayaYca karIzakam .
eBirnirmmAya guwikAM japasaMKyAntu kArayet ..
aTa varRamAlA . sanatkumAre .
kramotkramagatErmAlAmAtfkArREH kzamerukEH .
sabindukEH sAzwavargErantaryajanakarmmaRi ..
Adiku cu wu pu yu Savo'zwO vargAH prakIrttitAH .
tadyaMTA . akArAdivarRAn sabindUn pratyekaM
[Page3-713-b+ 52]
kftvA SataM saMjapya akArAdInAM varRAnAM
kavargAdInAYcAntimaM varRaM sAnusvAraM kftvA pUrvva-
muccAryya SezAzwavAramantrajapaH kAryyaH . anena
prakAreRa azwottaraSatasaMKyo japo Bavati .
antaryajanetyupalakzaRam . taTA .
sabinduM varRamuccAryya paScAnmantraM japedbuDaH .
akArAdikzakArAntaM binduyuktaM viBAvya ca .
varRamAlA samAKyAtA anulomavilomataH ..
iti nAradavacanAt .
viSudDeSvare .
anulomavilomena vargAzwakaviBedataH .
mantreRAntaritAn varRAn varRenAntaritAn
manUn .
kuryyAdvarRamayIM mAlAM sarvvatantraprakASinIm .. * ..
mAlinIvijaye sUtraniyamaH .
antarvidrumaBAsamAnaBujagIsUtrotavarRojjvalAm .
ArohapratirohataH SatamayIM vargAzwakAzwotta-
rAm ..
iti varRamAlA .. * ..
aTAkzamAlA . tatra mAlAyAM maRinirRayaH .
padmabIjAdiBirmAlA bahiryAge SfRuzva tAH .
rudrAkzaSaNKapadmAkzaputtrajIvakamOktikEH ..
sPAwikErmaRiratnESca suvarRErvidrumEstaTA .
rAjatEH kuSamUlESca gfhasTasyAkzamAlikA .. * ..
aNgulIgaRanAdekaM parvvaRyazwaguRaM Bavet .
puttrajIvErdaSaguRaM SataM SaNKEH sahasrakam ..
prabAlErmaRiratnESca daSasAhasrakaM matam .
tadeva sPAwikEH proktaM mOktikErlakzamucyate ..
padmAkzErddaSalakzaM syAt sOvarREH kowirucyate .
kuSagranTyA kowiSataM rudrAkzEH syAdanantakam ..
sarvvErvviracitA mAlA nfRAM muktiPalapradA .
kAlikApurARe .
rudrAkzErvvA yadi japet indrAkzEH sPAwikEstaTA .
nAnyanmaDye prayoktavyaM puttrajIvAdikaYca yat ..
yadyanyattu prayuYjIta mAlAyAM japakarmmaRi .
tasya kAmaYca mokzaYca na dadAti priyaNkarI ..
muRqamAlAyAm .
SmaSAnaDusturErmAlA jYeyA DUmAvatIviDO .
narANgulyasTiBirmAlA graTitA sarvvakAmadA ..
nAqyA saMgraTanaM kAryyaM raktena vAsasA priye ! .
sadA gopyA prayatnena jananyA jAravat priye ! ..
kAmanAviSeze tu .
padmAkzErvvihitA mAlA SatrUnASakarI matA .
kuSagranTimayI mAlA sarvvapApapraRASinI ..
puttrajIvaPalEH kxptA kurute puttrasampadam .
nirmmitA rUpyamaRiBirjapamAlepsitapradA .
prabAlErvihitA mAlA prayacCet vipulaM Danam ..
BEravIvidyAyAntu vArAhItantre .
suvarRamaRiBirmmAlAM sPAwikIM SaNKanirmmi-
tAm .
prabAlEreva vA kuryyAt puttrajIvaM vivarjjayet .
padmAkzaYcEva rudrAkzamindrAkzaYca viSezataH .. * ..
[Page3-713-c+ 52]
tripurAmantrajapAdO tu raktacandanabIjAdiBi-
ratipraSastA . taTA ca tantrarAje .
raktacandanamAlA tu BogadA mokzadA Bavet ..
taTA .
vEzRave tulasImAlA gajadantErgajAnane .
tripurAyA jape SastA rudrAkzE raktacandanEH .. * ..
kumArIkalpe .
rudrAkzEH SaktimantraYca mantrI yaH prajapet priye ! .
sa durgatimavApnoti nizPalastasya tajjapaH ..
kAlikA cCinnamastA ca tripurA tAriRI taTA .
etAH sarvvA na duzyanti jape rudrAkzamAlayA ..
divA nEva prajaptavyaM rudrAkzamAlayApi ca .
puraScaryyAmfte cAtra dUzaRantu varAnane ! ..
mahASaNKamayI mAlA nIlasArasvate viDO .
nflalAwAsTiKaRqena racitA japamAlikA ..
mahASaNKamayI mAlA tArAvidyAjape priye ! .
karRanetrAntarAlAsTi mahASaNKaH prakIrttitaH ..
maRiniyamastu muRqamAlAyAm .
anyonyasamarUpARi nAtisTUlakfSAni ca .
kIwAdiBiraduzwAni na jIrRAni navAni vE ..
taTA gOtamIye .
paYcASallipiBirmAlA vihitA sarvvakarmmasu .
akArAdikzakArAntA varRamAlA prakIrttitA ..
kzArRaM merumuKaM tatra kalpayenmunisattama ! .
anayA sarvvamantrARAM japaH sarvvasamfdDidaH .. * ..
cAmuRqAtantre .
nityaM japaM kare kuryyAt na tu kAmyamaboDanAt .
kAmyamapi kare kuryyAt mAlABAve'pi sundari ! ..
tena mAlAyAH prADAnyam .. * .. kAmanABede tu
gOtamIye .
samAsenAkzasUtrasya viDAnamiha kaTyate .
paYcaviMSatiBirmokzaM triMSadBirDanasidDaye ..
sarvvArTAH saptaviMSatyA paYcadaSyaBicArake .
paYcASadBiH kAmyasidDiH syAttaTA caturuttarEH .
azwottaraSatEH sarvvasidDiruktA manIziBiH ..
aTa mAlAsaMskAraH . tatra sanatkumArIye .
‘kArpAsasamBavaM sUtraM DarmmakAmArTamokzadam .
tacca viprendrakanyABirnirmmitaYca suSoBanam ..’
yadvA .
‘SuklaM raktaM taTA kfzRaM pawwasUtramaTApi vA .
SAntivaSyABicArezu mokzESvaryyajayezu ca ..
SuklaM raktaM taTA pItaM kfzRaM varRezu ca kramAt .
sarvvezAmeva varRAnAM raktaM sarvvepsitapradam ..
ASramezu taTA cEvaM raktaM sarvvasusidDidam .
triguRaM triguRIkftya graTayet SilpaSAstrataH ..
ekEkaM mAtfkAvarRaM satAraM prajapan suDIH .
maRimAdAya sUtreRa graTayenmaDyamaDyataH ..
brahmagranTiM viDAyetTaM meruYca granTisaMyutam .
graTayitvA puro mAlAM tataH saMskAramAraBet ..
kasyacinmate mUlavidyayA graTayet . taTA ca
ekavIrAkalpe .
‘mAtfkAmantrato granTiM vidyayA vATa kArayet .
[Page3-714-a+ 52]
suvarRAdiguRErvApi graTayet sADakottamaH ..
brahmagranTiM tato dadyAnnAgapASamaTApi vA .
kavacenAvabaDrIyAnmAlAM DyAnaparAyaRaH ..
sarvvaSezaM tato meruM sUtradbayasamanvitam .
graTayettArayogeRa baDnIyAt sADakottamaH .
evaM nizpAdya deveSi ! pratizWAYca samAcaret ..’
gOtamIye .
‘muKe muKaYca saMyojya pucCe pucCaM niyojayet .
gopucCasadfSI mAlA yadbA sarpAkftiH SuBA .
evaM nirmmAya mAlAM vE SoDayenmunisattamaH ..
aSvatTapatranavakEH padmAkArantu kArayet .
tanmaDye sTApayenmAlAM mAtfkAM mUlamuccaran .
kzAlayet paYcagavyena sadyIjAtena sajjalEH ..’
sadyojAtastu .
‘o~ sadyojAtaM prapadyAmi sadyojAtAya vE namaH .
Bave'Bave'nAdiBave Bajasva mAM BavodBavAya namaH ..
candanAgurukarpUrErzAmadevena Garzayet ..’
vAmadevamantrastu . o~ vAmadevATa namo jyezWAya
namo rudrAya namaH kAlAya namaH kalavikaraRAya
namo balavikaraRAba namo balapramaTanAya namaH
sarvvaBUtadamanAya namo manonmanAya namaH .
DUpayettAmaGoreRa . aGoramantrastu . aGoreByo-
'Ta GoreByo GoraGoratareByaH sarvvataH sarvva-
sarvveByo namaste'stu rudrarUpeByaH . lepayettat-
puruzeRa tu . tatpuruzamantrastu . o~ tatpuruzAya
vidmahe mahAdevAya DImahi tanno rudraH praco-
dayAt .
‘mantrayet paYcamenava pratyekantu SataM Satam .
meruYca mantrayeccEva manunA ca SataM Satam ..’
mantrastu . o~ ISAnaH sarvvavidyAnAmISvaraH
sarvvaBUtAnAM brahmADipatirbrahmaRo'DipatiH Siro
me'stu sadASivom . pratyekantu sakft sakft .
iti vA . taTA ca tatrEva .
‘pratyekaM mantrayenmantrI paYcamena sakft sakft .’
taTA ca gOtamIye samudAyamAlAmaDikftya .
‘paYcamenEva sUktena SatAnyUnena mantrayet .’
iti darSanAnmAlAyAM vA SatajapaH .
tatrAvAhya yajeddevaM yaTAviBavavistarEH .
mAlAyAH prARapratizWAnantaraM devatAM pUjayet ..
taTA sanatkumAre .
‘saMskftyEvaM buDo mAlAM tatprARAMstatra sTApayet .
mUlamantreRa tAM mAlAM pUjayeddvijasattama ! ..’
vArAhItantre .
‘mAle mAle mahAmAle sarvvatattvasvarUpiRi ! .
caturvvargastvayi nyastastasmAnme sidDidA Bava ..
mAyAbIjAdikAM kftvA raktapuzpEH samarccayet ..’
iti Saktivizaye ..
vizRuvipaye tu rudrayAmale .
‘vAgaBavaYca taTA lakzmImakzAdimAlikAM tataH .
Ne'ntAM hfdayavarRAntAM mantreRAnena pUjayet ..
mantrayenmUlamantreRa krameRotkramayogataH .
taTEva mAtfkAvarRErmantrayettAntu mantravit ..’
[Page3-714-b+ 52]
yoginItantre .
‘homakarmma tataH kuryyAddevatABAvasidDaye .
azwottaraSataM hutvA sampAtAjyaM viniHkzipet .
homakarmmaRyaSaktaScet dviguRaM japamAcaret ..
nAnyamantraM japenmantrI kampayenna viDUnayet .
kampanAt sidDihAniH syAdDUnanaM bahuduHKadam ..
Sabde jAte BavedrogaH karaBrazwA vinASikA .
Cinne sUtre BavenmftyustatmAdyatnaparo Bavet ..
japAnte karRadeSe vA uccadeSe taTA nyaset .
tvaM mAle sarvvaBUtAnAM sarvvasidDipradA matA ..
tena satyena me sidDiM dehi mAtarnamo'stu te .
ityuktrA paripUjyATa gopayedyatnato gfhI ..’
mAlAsaMskArasya nityatAmAha rudrayAmale .
‘apratizWitamAlABirmantraM japati yo naraH .
sarvvaM tadviPalaM vidyAt krudDA Bavati devatA ..’
kAmanABede tu aNguliniyamaH . gOtamIye .
‘tarjanyaNguzWayogena SatrUccAwanamuttamam .
aNguzWamaDyamAyogAt mantrasidDiH suniScitA ..
aNguzWAnAmikAyogAduccAwotsAdane mate .
jyezWAkanizWAyogena SatrURAM nASanaM matam ..’
vESampAyanasaMhitAyAm .
‘aNguzWamaDyamAByAYca cAlayenmaDyamaDyataH .
tarjanyAM na spfSedenAM muktido gaRanakramaH ..
jIrRe sUtre punaH sUtraM graTayitvA SataM japet .
pramAdAt patitA hastAt SatamazwottaraM japet ..
japennizidDasaMsparSe kzAlayitvA yaToditam .
Cinne'pyazwottaraSatajapaH kAryyaH . karaBrazwa-
cCinnayostulyatvAt .. * .. prakArAntaraM Agama-
kalpadrume .
‘BUtaSudDyAdikAM pUjAM samApya tatra pUjayet .
gaReSasUryyavizRvISAn durgAmAvAhya mantravit ..
paYcagavye tataH kziptvA hsOrmantreRa mantravit .
tasmAduttolya tAM mAlAM svarRapAtre viDAya ca ..
payodaDiGftakzOdraSarkarAdyEranukramAt .
toyaDUpAntarEH kftvA paYcAmftaviDiM buDaH ..
kramAdatrEva saMsTApya sTApayecCItale jale ..
tataScandanasOganDikastUrIkuNkumAdiBiH .
tAmAlipya hasOrmantramazwottaraSataM japet ..
tasyAM navagrahAMScEva dikpAlAMSca prapUjayet .
tataH saMpUjya ca guruM gfhRIyAnmAlikAM SuBAm ..
akzamAlAYca mudrAYca gurorapi na darSayet .
BUtarAkzasavetAlAH sidDaganDarvvacAraRAH .
haranti prakawaM yasmAttasmAdguptaM samAcaret ..’
iti akzamAlA . iti tantrasAraH ..
api ca .
‘vidyADarApsaroyakzA vibuDAsurarAkzasAH .
BUtAni kinnarAH sidDAH pretASca cAraRAdayaH ..
haranti japaPalAnyete yAni tAni ca nArada ! .
atUzRIM cedvahirjAnu cArdravAsAdiBirjapet ..
vfndAwavInDanamayI tulasIkAzWasamBavA .
hastANgulimayI hEmI darBagranTimayI taTA ..
BadrAkzendrAkzarudrAkzapadmabIjaBavApyaTa .
[Page3-714-c+ 52]
DAtrIputtrajIvaPalErmAlA yA parikIrttitA ..
muktAmaRimayI rOpyA sPAwikI vEdrumI taTA .
japakarmmasu sarvvezu cAkzamAlA prakIrttitA .. * ..
kfzRamantrajape mAlA bfndAraRyasamudBavA .
nAnyA mAlA ananyAnAM hastANgulimayIM vinA ..
hEmI maRimayI mAlA praSastA kamalAjape .
sarasvatyA mantrajape rOpyA muktAvinirmmitA ..
prajApatijape mAlA puttrajIvasamudBavA .
puttrakAmanarARAYca sadA puttrapradA tu sA ..
rAmamantrajape mAlA padmabIjasamudBavA .
DAtrIPalamayI mAlA vizRoH kAmanayA jape ..
rudrAkzendrAkzaBadrAkzavfkzabIjasamudBavA .
maheSAnamantrajape tvetA mAlAH PalapradAH ..
kuSagranTimayI SudDA gAyattrI vezRavI jape .
sPAwikI sarvvadevAnAmaTavA taraRerjape .
SrIhareraNgulimayI jape mAlA dbijanmanAm ..’
iti pAdmottaraKaRqe 108 aDyAyaH ..
aparaYca .
‘japAdO pUjayenmAlAM toyEraByukzya yatnataH .
niDAya maRqalasyAntaH savyahastagatAYca vA ..
o~ mAM mAle mahAmAye sarvvaSaktisvarUpiRi ! .
caturvvargastvayi nyastastasmAnme sidDidA Bava ..
pUjayitvA tato mAlAM gfhItvA dakziRe kare .
maDyamAyA maDyaBAge varjjayitvA tu tarjjanIm ..
anAmikAkanizWAByAM yutAyA namraBAvataH .
sTApayitvA tatra mAlAmaNguzWAgreRa tadgatam ..
pratyekaM bIjamAdAya japaM kuryyAttu BErava ! .
prativAraM paWenmantraM SanErozWaM na cAlayet ..
mAlAbIjantu japtavyaM spfSenna hi parasparam .
pUrvvajApaprayuktenEvANguzWAgreRa BErava ! ..
pUrvvabIjaM japan yastu parabIjantu saMspfSet .
aNguzWena Bavettasya nizPalastasya tajjapaH ..
mAlAM svahfdayAsanne DftvA dakziRapARinA .
devIM vicintayan japyaM kuryyAdvAmena na spfSet ..
sPAwikendrAkzarudrAkzEH puttrajIvasamudBavEH .
suvarRamaRiBiH samyak prabAlEraTavAbjakEH ..
akzamAlA tu karttavyA devI prItikarA parA .
japedupAMSu satataM kuSagranTyA tu pARinA ..
nAnAbIjezu sarvvezu rudrAkzo matpriyAtpriyaH .
rudraprItikaro yasmAttasmAdrudrAkzako balI ..
prabAlEraTavA kuryyAdazwAviMSati bIjakEH .
paYcapaYcaSatA vApi na nyUnErnADikESca vA ..
rudrAkzEryadi japyeta indrAkzEH sPAwikEstaTA .
nAnyaM maDye prayoktavyaM puttrajIvAdikaYca yat ..
yadanyattu prayujyeta mAlAyAM japakarmmaRi .
tasya kAmaYca mokzaYca na dadAti priyaNkarI ..
janmAntare jAyate sa vedavedANgapAragaH .
mitrIBAvaM tadA yAti cARqAlEH pApakarmmaBiH ..
eko merustatra deyaH sarvveByaH sTUlasamBavaH .
AdyaM mUlaM tatastasmAt nyUnaM nyUnataraM taTA ..
vinyaset kramatastasmAt sarpAkArA hi sA yataH .
brahmagranTiyutaM kuryyAt pratibIjaM yaTA sTitam ..
[Page3-715-a+ 52]
aTavA granTirahitaM dfQarajjusamanvitam .
trirAvfttyATa maDyenEvArdDAvfttyAntadeSataH ..
granTiH pradakziRAvarttaH sa brahmagranTi saMjYakaH .
nAtmanA yojayenmAlAM nAmantro yojayedbuDaH ..
dfQaM sUtraM niyuYjIta jape truWyati no yaTA .
yaTA hastAnna cyavate japataH srak taTAcaret .
hastAccyatAyAM viGnaH syAcCinnAyAM maraRaM
Bavet .
evaM yaH kurute mAlAM japyaM ca mayakoditam .
sa prApnotIpsitaM kAmaM hIne syAttu viparyyayaH ..
anyatrApi japenmAlAM japyaM devamanoharam .
IdfSaM sADakaH kuryyAt nAnyaTA tu kadAcana ..
yaTASakti japaM kuryyAt saMKyayEva prayatnataH .
asaMKyAtantu yajjaptaM tat sarvvaM nizPalaM Bavet .
japtvA mAlAM SirodeSeprAMSusTAne'TavA nyaset ..
iti kAlikApurARe 54 aDyAyaH .. * .. * ..
aTa mAlAdiDAraRam
tataH kfzRArpitA mAlA DArayettulasIdalEH .
padmAkzEstulasIkAzWEH PalErDAtryASca nirmmitA ..
DArayettulasIkAzWaBUzaRAni ca vEzRavaH .
mastake karRayorbAhvoH karayoSca yaTAruci .. * ..
aTa mAlADAraRaviDiH .
skAnde .
saMnivedyEva haraye tulasIkAzWasamBavAm .
mAlAM paScAt svayaM Datte sa vE BAgavatottamaH ..
haraye nArpayedyastu tulasIkAzWasamBavAm .
mAlAM Datte svayaM mUQaH sa yAti narakaM Druvam ..
kzAlitAM paYcagavyena mUlamantreRa mantritAm .
gAyattryA cAzwakftvo vE mantritAM DUpayecca tAm .
viDivat parayA BaktyA sadyojAtena pUjayet ..
tulasIkAzWasamBUte mAle kfzRajanapriye .
bimarmmi tvAmahaM kaRWe kuru mAM kfzRavallaBam ..
yaTA tvaM vallaBA vizRornityaM vizRujanapriyA .
taTA mAM kuru deveSi ! nityaM vizRujanapriyam ..
dAne mA DAturuddizwo lAsi mAM harivallaBe ! .
BakteByaSca samasteByastena mAlA nigadyase ..
evaM saMprArTya viDivanmAlAM kfzRagale'rpitAm .
DArayedvEzRavo yo vE sa gacCedvEzRavaM padam ..” * ..
aTa mAlADAraRanityatA .
tatrEva skAnde kArttikaprasaNge .
“DAtrIPalakftAM mAlAM kaRWasTAM yo vaheMnna hi .
vEzRavo na sa vijYeyo vizRupUjArato yadi ..”
gAruqe .
“GArayanti na ye mAlAM hEtukAH pApabudDayaH .
narakAnna nivarttante dagDAH kopAgninA hareH ..”
ataeva skAnde tatrEva .
“na jahyAttulasImAlAM DAtrImAlAM viSezataH .
mahApAtakasaMhantrIM DarmmakAmArTadAyinIm .. * ..
aTa mAlAmAhAtmyam .
agastyasaMhitAyAm .
“nirmmAlyatulasImAlAyukto yaScArccayedDarim .
yadyaMt karoti tat sarvvamanantaPaladaM Bavet ..
[Page3-715-b+ 52]
yaH kuryyAttulasIkAzWErakzamAlAsvarUpiRIm .
kaRWamAlAYca yatnena kftaM tasyAkzayaM Bavet ..”
nAradIye .
“ye kaRWalagnatulasInalinAkzamAlA
ye vA lalAwaPalake lasadUrdDvapuRqrAH .
ye bAhumUlaparicihnitaSaNKacakrA-
ste vEzRavA BuvanamASu pavitrayanti ..”
kiYca .
“Bujayugamapi cihnEraNkitaM yasya vizRoH
paramapuruzanAmnAM kIrttanaM yasya vAci .
fjutaramapi puRqraM mastake yasya kaRWe
sarasijamaRimAlA yasya tasyAsmi dAsaH ..”
vizRuDarmmorttare SrIBagavaduktO .
“tulasIkAzWamAlAYca kaRWasTAM vahate tu yaH .
apyaSOco'pyanAcAro mAmevEti na saMSayaH ..”
skAnde .
“DAtrIPalakftA mAlA tulasIkAzWasamBavA .
vfSyate yasya dehe tu sa vE BAgavato naraH ..
tulasIdalajAM mAlAM kaRWasTAM vahate tu yaH .
vizRUttIrRAM viSezeRa sa namasyo divOkasAm ..
tulasIdalajA mAlA DAtrIPalakftApi vA .
dadAti pApinAM muktiM kiM punarvizRusevinAm ..
tatrEva kArttikaprasaNge .
yaH punastulasImAlAM kftvA kaRWe janArddanam .
pUjayet puRyamApnoti pratipuzpaM gavAyutam ..
ayutasaMKyagodAnaPalamityarTaH .
yAvalluWati kaRWasTA DAtrImAlA narasya hi .
tAvattasya SarIre tu prItyA luWati keSavaH ..
spfSecca yAni lomAni DAtrImAlA kalO
nfRAm .
tAvadvarzasahasrARi vasate keSavAlaye ..
yAvaddinAni vahate DAtrImAlAM kalO naraH .
tAvadyugasahasrARi vEkuRWe vasatirBavet ..
mAlAyugmaYca yo nityaM DAtrItulasisamBavam .
vahate kaRWadeSe ca kalpakowiM divaM vaset ..”
tulasisamBavamiti hrasvaSCAndasaH . gAruqe ca
mArkaRqeyoktO .
“tulasIdalajAM mAlAM kfzRottIrRAM vahettu yaH .
patre patre'SvameDAnAM daSAnAM laBate Palam .. * ..
tulasIkAzWasamBUtAM yo mAlAM vahate naraH .
PalaM yacCati dEtyAriH pratyahaM dvArakodBavam ..
nivedya keSave mAlAM tulasIkAzWasamBavAm .
vahate yo naro BaktyA tasya vE nAsti pAtakam .
sadA prItamanAstasya kfzRo devakinandanaH ..
tulasIkAzWasamBUtAM yo mAlAM vahate naraH .
prAyaScittaM na tasyAsti nASOcaM tasya vigrahe .
tulasIkAzWasamBUtAM yo mAlAM vahate naraH .
tulasokAzWasamBUtaM Siraso bahuBUzaRam .
bAhvoH kare ca martyasya dehe tasya sadA hariH ..
tulasIkAzWamAlABirBUzitaH puRyamAcaret .
pitFRAM devatAnAYca kftaM kowiguRaM kalO ..
tulasIkAzWamAlAntu pretarAjasya dUtakAH .
[Page3-715-c+ 52]
dfzwvA naSyanti dUreRa vAtodDUtaM yaTAdalam ..
tulasIkAzWamAlABirBUzito Bramate yadi .
duHsvapnaM durnimittaYca na BayaM SastrajaM kvacit ..”
gOtamIye puraScaraRaprasaNge .
“taTAmalakasamBUtEstulasIkAzWanirmmitEH .
ityAdi .. * .. tatrEva .
puRqarIkaBavA mAlA gopAlamanusidDidA .
AmalakIBavA mAlA sarvvasidDipradA matA .
tulasIsamBavA yA tu mokzaM vitanute'cirAt ..
iti hariBaktivilAsaH .. * .. * ..
aTa rudrAkzamAlADAraRaPalAdi .
liNgapurARe .
vinA BasmatripuRqreRa vinA rudrAkzamAlabA .
pUjito'pi mahAdevo na syAttasya PalapradaH ..
saMvatsarapradIpe .
tripurasya vaDe kAle rudrasyAkzRo'pataMstu ye .
aSruRo bindavaste tu rudrAkzA aBavan Buvi ..
yadyapyekAdicaturddaSamuKarudrAkzezu mantraPala-
viSezAH santi taTApi sulaBatvAt paYcavaktrasya
PalamantrAvaBiDIyete . yaTA, skAnde .
“paYcavaktraH svayaM rudraH kAlAgnirnAma nAmataH .
agamyAgamanAccEva aBakzasya ca BakzaRAt .
mucyate sarvvapApeByaH paYcavaktrasya DAraRAt ..”
iti tiTyAditattvam ..
<LEND>
