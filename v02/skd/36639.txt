<L>36639<pc>5-168-b<k1>SrIrAmanavamI<k2>SrIrAmanavamI
SrIrAmanavamI¦, strI, (SrIrAmasya navamI tajjanma
dinatvAt .) cEtraSuklanavamI . sA ca SrIrAmasya
janmatiTiH .. tadvratakaTA yaTA, --
“purEkadA suKAsIna brahmARaM jagatAM patim .
uvAca sahasAgatya sanakaH saMjitendriyaH ..
sanaka uvAca .
rAjYA daSaraTenEva rAjYyA koSalyayApi vA .
kasmAt karmmavaSAllabDaH puttro'sO jagatIpatiH .
dUrvvAdalaSyAmarAmo vistAryya kaTayasva me ..
brahmovAca .
sADu pfzwaM tvayA vatma jagatAM hitakArakam .
purA rAjA daSaraTaH kOSalyA ca samAhitO ..
jajApa mantraM durgAyAH Sivasya ca viSezataH .
tayorjapena tuzwaH san SivaH pratyakzatAM gataH ..
daSaraTa uvAca .
adya me saPalaM janma adya me saPalaM tapaH .
adya me saPalaM cakzuryatastvamavalokitaH ..
SrISiva uvAca .
kinte kAmyaM mahArAja kaTayasva dadAmi tat ..
daSaraTa uvAca .
devadevApyaputtro'hamiti duHKena duHKitaH .
ciraM vicAryya manasA SivArADanatatparaH ..
iti SrutvA mahAdevastamuvAca dayAparaH .
kuru rAjan vaMSayajYaM tataste jagatIpatiH ..
SrIrAmanAmA puttro'sO kOSalyAyAM Bavizyati .
ityuktvA taM mahAdevastayorantarhito'Bavat .. * ..
[Page5-168-c+ 52]
iti rudramuKAt SrutvA rAjA daSaraTaH suKI .
tataScakre vaSayajYaM sa devyA saha tatparaH ..
tataH kAle mahArAjYI garBaM Datte manoharam
cEtre mAsi site pakze navamyAM SoBane dine .
atipuRyasusaMlagne jAto rAmaH svayaM hariH .
punavvasvakzasaMyuktA sA tiTiH sarvvakAmadA .
SrIrAmanavamI proktA kowisUryyagrahADikA ..
asmin dine mahApuRye rAmamuddiSya BaktitaH .
yatkiYcit kriyate karmma tadakzayakaraM smftam ..
upozaRaM jAgaraRaM pitFnuddiSya tarpaRam .
tasmin dine tu kattavyabrahmaprAptimaBIpasuBiH .
tasmin dine mahApuRye rAmamuddiSya BaktitaH
japedekAnta AsIno yAvat syAddaSamOdinam ..
tenEva syAt puraScaryyA daSamyAM BojayedDijAn .
BakzyaBojyErbahuviDErBaktyA dadyAcca dakziRAm .
kftakftyo Bavettena sadyo rAmaH prasIdati ..
yastu rAmanavamyAntu BuNkte martyo vimUQaDIH .
kumBopAkezu Gorezu pacyate nAtra saMSayaH ..
kuryyAdrAmanavamyAM ya upozaRamatandritaH .
na Sete mAtfjaWare svayaM rAmo Bavettu saH ..
SrIrAmanavamI nAma puRyAt puRyatamayratam .
iti SrutvA susaMtuzwaH sanakaH punarabravIt .
viDinA kena karttavyaM vada me kamalodBava .. * ..
brahmovAca .
vratapUrvvadine snAtvA sakfdBuktvA nirAmizam .
tyaktvA ca yozicCayanaM SayIta sTaRqile kuSe ..
brAhme muhUrtte cotTAya kftvA prAtaH kriyAM tataH .
prAtaH snAtvA SucirBUtvA saNkalpaM viDinAcaret
pratimAyAM Gawe vApi pawe vA yantrato'pi vA .
SAlagrAmaSilAyAntu tulasIdalakalpitA ..
pUjA SrIrAmacandrasya kowikowiguRADikA .
kOSalyA pUjanIyAdO rAjA cEva tataH param ..
zaqaNgaM pUjayettatra lakzmaRAdIn viSezataH .
pUjayet parayA BaktyA parivAraM tataH param ..
tato grahAMSca dikpAlAMstadastrARi ca pUjayet .
uccasTe grahapaYcake suragurO sendO navamyAM tiTO
lagne karkkawake punarvvasudine mezaM gate pUzaRi .
nirddagDuM niKilAH palASasamiDo maDyAdayo-
DyAraRe-
rAvirBUtamaBUdapUrvvaviBavaM yatkiYcidekaM mahaH ..
tato vAdyAdikaM kftvA dadyAdarGyaM viSezataH .
mUlamantreRa dadyAdvE BaktyA puzpAYjalitrayam ..
evamazwasu yAmezu azwaDA ca japedvratI .
itihAsakaTAM SrutvA gItanftyErniSAM nayet ..
tataH paradine prAtaH snAnaM kftvA viDAnataH .
rAmaM dUrvvAdalaSyAmaM BaktyA BaktyA prapUjayet .
dakziRAM viDivaddattvA tato'cCidrAvaDArayet .
BojayitvA tato viprAn svayaM pAraRamAcaret .
ya idaM SfRuyAnnityaM puRyAhe ca viSezataH .
bahuputtro DanAQyaSca ante brahmatvamApnuyAt ..
saMgrAme vEriRo hantA sarvatra vijayI Bavet
rAjadvAre mahAGore saMgrAme SatrusaNka le ..
[Page5-169-a+ 52]
dUrvvAdalaSyAmarAmastasya rakzAkaro Bavet ..
BaktyA yaH SfRuyAdrogI ullAzaH sa Bavet sadA
banDyA puttravatI sA ca paticittAnuvarttinI .
sapatnIdarpadalanI sA BavennAtra saMSayaH ..
daridro laBate vittaM BIto Bavati nirBayaH .
yajYadAnatapAMsyasya tIrTasnAnAdikAH kriyAH ..
na rAmanavamI-nAma-vratasyEkakalA-samAH .
yasmE kasmE na dAtavyaM na prakASyaM kadAcana ..
SizyAya BaktiyuktAya Sucaye'pi pradApayet .
SaWAya paratantrAya vikatTanaratAya ca ..
BramAdapi na vaktavyaM yadIcCedAtmano hitam .
mayEtat kaTitaM vatsa tava snehAdvratottamam ..
ya idaM kurute BaktyA SrIrAmanavamIvratam .
sarvvapApapramuktaSca ante brahmatvamApnuyAt ..”
iti SrIrAmaBaktitaraNgiRyAM brahmasanakasaMvAde
SrIrAmanavamIvratakaTA samAptA ..
<LEND>
