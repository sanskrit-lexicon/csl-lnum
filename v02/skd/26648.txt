<L>26648<pc>3-658-a<k1>mahAdevaH<k2>mahAdevaH
mahAdevaH¦, puM, (mahAMScAsO devaSceti . yadvA,
mahatAM devAdInAM devaH .) SivaH . ityamaraH .
1 . 1 . 34 .. azwamUrttyantargatasomamUrttirayam .
yaTA, mahAdevAya somamUrttaye namaH . iti
SivapUjApadDatiH .. * .. asya vyutpattiryaTA --
“brahmAdInAM surARAYca munInAM brahmavAdinAm .
tezAYca mahatAM devo mahAdevaH prakIrttitaH ..
BahatI pUjitA viSve mUlaprakftirISvarI .
tasyA devaH pUjitaSca mahAdevaH sa ca smftaH ..”
iti brahmavEvartte prakftiKaRqe 53 aDyAyaH ..
tasya paYcavaktratvatrinetratvakAraRaM yaTA, --
“atIva kamanIyANgaM kiSoraM SyAmasundaram .
aho nirvvacanIyaYca dfzwvA rUpamanuttamam .
na baBUva vitfzRaSca locanAByAM trilocanaH ..
paSyannimezarahita iti matvA svamAnase .
BaktyudrekAnmahABakto ruroda premavihvalaH ..
sahasravadano'nanto BAgyavAMSca caturmmuKaH .
vahuBirlocanErdfzwvA tuzwAva bahuBirmuKEH ..
paSyAmi kiM vA kiM stOmi saMprApya nATa-
mIdfSam .
AsyEkena locanAByAM caturDA sa punaH punaH ..
svamAnase kurvvatIdaM SaNkare ca tapasvini .
tadvaBUva caturvvaktraM pUrvveRa saha paYcamam ..
ekEkavaktraM SuSuBe locanESca triBistriBiH .
baBUva tena tannAma paYcavaktrastrilocanaH ..
cakzUMzi guRarUpARi tasya brahmasvarUpiRaH .
sattvaM rajastama iti tasya hetuM niSAmaya ..
sattvAMSena dfSA SamBuH paSyan pAti ca sAttvi
kAn .
rAjasena rAjasikAn tAmasena ca tAmasAn ..
cakzuzastAmasAt paScAt lalAwasTAdDarasya ca .
saMhArakAle saMhartturagnirAvirBavet kruDA ..
kowitAlapramARaSca sUryyakowisamapraBaH .
lelihAno dIrGaSiKastrElokyaM dagDumISvaraH ..”
tasya BasmaDAraRakAraRaM yaTA, --
“viBUtigAtraH sa viBuH satIsatkAraBasmanA .
Datte tasyA asTimAlAM premaBAvena Basma ca ..
svAtmArAmo yadyapISastaTApi pUrRamabdakam .
satISavaM gfhItvA ca BrAmaM BrAmaM ruroda ha ..
pratyaNgANgaYca tasyASca papAta yatra yatra ca .
sidDapIWastatra tatra baBUva mantrasidDikft ..
tadA SavAvaSezaYca kftvA vakzasi SaNkaraH .
papAta mUrcCito BUtvA sidDakzetre ca rADike ! ..
tadA gatvA maheSantaM kftvA kroqe praboDya ca .
adadaM divyatattvaYca tasmE SokaharaM param ..
tadA SivaSca santuzwaH svalokaYca jagAma ha .
[Page3-658-b+ 52]
mUrttyantareRa kAlena tAM saMprApa priyAM satIm ..”
tasya digambaratvajawADAritvakAraRaM yaTA, --
“digvastraDArI yogena necCA'nitye pawe viBoH .
jawAstapasyAkAlInA Datte'dyApi vivekataH ..
na cecCA keSasaMskAre svANgaveSena yoginaH .
samatA candane paNke lozwre ratne maRISvare ..”
tasya nAgaBUzaRatvavfzavAhanatvakAraRaM yaTA, --
“garuqadveziRo nAgAH SaNkaraM SaraRaM yayuH .
biBartti kfpayA svANge tAneva SaraRAgatAn ..
vAhanaM vfzarUpo'hamanyastaM voQumakzamaH .
tripurasya vaDe pUrvvaM matkalAMSasamudBavaH ..”
tasya DustUrapuzpavilvapatrapriyatvavyAGracarmmaDAritva-
SmaSAnasTAyitvakAraRaM yaTA, --
“pArijAtAdikaM puzpaM suganDicandanAdikam .
mayi saMnyasya tezveva prItirnAsti kadAcana ..
DustUre tat sadA prItirvvilvapatrAnulepane .
ganDahIne prasUne ca yogezwe vyAGracarmmaRi ..
divyaloke divyatalpe janatAyAM na tanmanaH .
SmaSAne'tIvarahasi DyAyate mAmaharnniSam ..”
tasya mahimAdi yaTA, --
“AbrahmatfRaparyyantaM svapnavanmanyate SivaH .
mamAnirvvacanIye'tra rUpe tanmagnamAnasam ..
brahmaRaH patanenApi SUlapAReH kzaRo Bavet .
tasyAyuzaH pramARaYca nAhaM jAnAmi kA SrutiH ..
jYAnaM mftyuYjayaM SUlaM Datte mattejasA samam .
vinA mayA na kaScittaM SaNkaraM jetumISvaraH ..
SaNkaraH paramAtmA me prAReByo'pi paraH SivaH .
tryambake manmanaH SaSvanna priyo me BavAt paraH ..
na saMvasAmi goloke vEkuRWe tava vakzasi .
sadASivasya hfdaye nibadDaH premapASataH ..
srazwuM Sakto hi nazwuYca BrUBaNgalIlayA hi yaH .
brahmARqanikaraM yogAnna yogI SaNkarAt paraH ..
divyajYAnena yaH srazwuM nazwuM BrUBaNgalIlayA .
mftyukAlAdikaM Sakto na jYAnI SaNkarAt paraH ..
mama BaktiYca dAsyaYca muktiYca sarvvasampadam .
sarvvasidDiM dAtumISo na dAtA SaNkarAt paraH ..
paYcavaktreRa mannAma yaSo gAyatyaharniSam .
madrUpaM DyAyate SaSvanna BaktaH SaNkarAt paraH ..”
iti brahmavEvartte SrIkfzRajanmaKaRqe 36 aDyAyaH ..
SivanEveyaBakzaRadozakAraRAdikaM yaTA, --
rADikovAca .
“evaMBUtasya ca viBoH sarvveSasya mahAtmanaH .
na SastaM kaTamucCizwaM brUhi sandehaBaYjana ! ..
SrIkfzRa uvAca .
SfRu devi ! pravakzye'hamitihAsaM purAtanam .
pApenDanAnAM dahane jvaladagniSiKopamam ..
sanatkumAro vEkuRWamekadA ca jagAma ha .
dadarSa BuktavantaYca nATaM nArAyaRaM dbijaH ..
tuzwAva gUQEH stotrESca praRamya Baktito mudA .
avaSepaM dadO tasmE santuzwo BaktavatsalaH ..
prAptamAtreRa tatrEva BuktaM tenApi kiYcana .
kiYcidrarakza banDUnAM BakzaRAya ca durlaBam ..
[Page3-658-c+ 52]
sidDASrame ca taddattaM gurave SUlapARine .
BaktyudrekAcca tat sarvvaM BuktaYca prAptimAtrataH ..
BuktvA sudurlaBaM vastu nanartta premavihvalaH .
papAta qamarurhastAt SfNgaYca vyAGracarmma ca ..
svayaM nipatya paScAcca rudanmUrcCAmavApa ca .
etasminnantare devI durgA durgatinASinI ..
mudA jagAma SIGraM tatprasannavadanekzaRA .
rudantaM mUrcCitaM dfzwvA nipatantaYca BaktitaH .
prahasya vArttAM papracCa kumAraM SUlapARinaH ..
sarvvaM tAM kaTayAmAsa kumAraH saMpuwAYjaliH .
SrutvA cukopa sA devI SivaM prasPuritADarA ..
SrutvA manoharaM stotraM na SaSApa SivaM SivA .
duzwaM cakre taducCizwamaBakzyaM viduzAmapi ..
suciraYca tapastaptvA mayA labDastvamISvaraH .
tvayA vizRoH prasAdena vaYcitAhaM kaTaM viBo ! ..
yato na dattaM nEvedyaM vizRormahyaM tvayADunA .
ato matto gfhAREtat Palameva maheSvara ! ..
adya praBfti ye lokA nEvedyaM BuYjate tava .
te janmEkaM sArameyA Bavizyantyeva BArate ..
ityuktvA pArvvatI mAnAdruroda purato viBoH .
dfzwiH papAta tatkaRWe nIlakaRWo baBUva saH ..
apUrvvaM tava nEvedyaM janmamftyujarAharam .
kftaM duzwaM yatastasmAt paSya dehaM tyajAmi ca ..
liNgopari ca yaddattaM tadevAgrAhyamISvara ! .
supavitraM Bavettatra vizRornEvedyamiSritam ..
ityevaM kaTitaM sarvvaM tvayA pfzwaM sureSvari ! .
aBiSastaM SaNkarasya nirmmAlyaM yena hetunA ..”
iti brahmavEvartte SrIkfzRajanmaKaRqe 37 aDyAyaH ..
tasyAvatArA yaTA, --
sUta uvAca .
“vedavyAsAvatArARi dvApare kaTitAni tu .
mahAdevAvatArARi kalO SfRuta suvratAH ..
AdO kaliyuge Svete devadevo mahAdyutiH .
nAmnA hitAya viprARAmaBUdvEvasvate'ntare ..
himavacCiKare ramye Cagale parvvatottame .
tasya SizyAH SiKAyuktA baBUvuramitapraBAH ..
SvetaH SvetaSiKaScEva SvetAsyaH SvetalohitaH .
catvAraste mahAtmAno brAhmaRA vedapAragAH ..
suBAvo damanaScATa suhotraH kaNkaRastaTA .
lokAkziraTa yogIndro jEgIzavyastu saptame ..
azwame daDibAhuH syAnnavame vfzaBaH praBuH .
Bfgustu daSame proktastasmAdugraparaH smftaH ..
dvAdaSe'triH samAKyAto vAlI cATa trayodaSe .
caturddaSe gOtamastu vedaSIrvvA tataH param ..
gokarRaScABavattasmAdBahArAmaH SiKaRqyaTa .
jawAmAlyaSca hAsaSca dAruko lANgalI kramAt ..
SvetastaTA paraH SUlI tiRqI muRqI ca vE kramAt .
sahizRuH somaSarmmA ca kulISo cAntime praBuH ..
vEvasvate'ntare SamBoravatArAstriSUlinaH .
azwAviSativiKyAtA hyante kaliyuge praBoH .
tIrTakAryyAvatAraH syAddeveSo nakulISvaraH ..”
iti kOrmme 50 aDyAyaH .. * ..
[Page3-659-a+ 52]
tasyAzwazazwinAmAni kzetrARi ca yaTA, --
manuruvAca .
“mandarasTaM mahAdevaM brahmA pfcCati SaNkaram .
kezu kezu ca sTAnezu drazwavyo'si mayA praBo ! ..
ISvara uvAca .
vArARasyAM mahAdevaM prayAge tu maheSvaram .
nEmize devadevaYca gayAyAM prapitAmaham ..
kurukzetre viduH sTARuM praBAse SaSiBUzaRam .
puzkare tu apoganDiM viSvaYca vimaleSvare ..
awwahAse mahAnAdaM mahendre tu mahAvratam .
ujjayinyAM mahAkAlamAkowe tu mahotkawam ..
SaNkukarRe mahAtejaM gokarRe ca mahAbalam .
BErave BEravAkAraM BavaM vastrApade viduH ..
ugraM kanaKale cEva BadrakarRAhrade Sivam .
devadAruvane diRqiM caRqISaM maDyamaNgale ..
UrdDaretaM tvaraRqe tu sakalARqe kaparddinam .
kfttivAsasamekAgre sUkzmaM tAmrAtikeSvare ..
kAlaYjare nIlakaRWaM SrIkaRWaM maRqaleSvare .
DyAnaM sidDeSvare yogI gAyattrIYcottareSvare ..
vijayaM nAma kASmIre jayantaM marukeSvare .
hariScandre hariYcEva puriScandre tu SaNkaram ..
jawAvAseSvare vidyAM sOmyaM kubjawakeSvare .
BUteSvare BasmagAtraM jalaliNge jaleSvaram ..
BikzukaM karRikAyAntu vArAhaM binDyaparvvate .
tAmraM paScimasanDyAyAM virajAyAM trilocanam ..
dfpteSvare triSUlantu SrISEle tripurAntakam .
jalaliNge viduH kAliM kApAliM karavIrake ..
dIptacakreSvare vedaM nepAle paSupatiM patim .
SrIkArArohaRe kUwaM dEvikAyAmumApatim ..
gaNgAyAM sAgare tvamaramoNkAramamarakaRWake .
saptagodAvare BImaM svayamBuM nakuleSvare ..
karRikAre gaRADyakzaM kElAse ca gaRADipam .
hemakUwe virUpAkzaM BUrBuvaM ganDamAdane .
sidDeSvarantu AkASe pAtAle cawwakeSvaram ..
azwazazwiSca nAmAni devadevasya DImataH .
purARe copagItAni brAhmaRasya svayamBuvA ..
yaH paWet prAtarutTAya snAto vA yadi vA
SuciH .
mucyate sarvvapApeByaH SivalokaM sa gacCati ..”
ityAdye devIpurARe azwazazwinAmAni mahA-
devasya .. * .. tasya dvAdaSanAmastotram .
“praTamastu mahAdevo dvitIyastu maheSvaraH .
tftIyaH SaNkaro jYeyaScaturTo vfzaBaDvajaH ..
paYcamaH kfttivAsASca zazWaH kAmANganASanaH .
saptamo devadeveSaH SrIkaRWaScAzwamaH smftaH ..
ISvaro navamo jYeyo daSamaH pArvvatIpatiH .
rudra ekAdaSaScEva dbAdaSaH Siva ucyate ..
dvAdaSEtAni nAmAni trisanDyaM yaH paWennaraH .
kftaGnaScEva goGnaSca brahmahA gurutalpagaH ..
strIbAlaGAtakaScEva surApo vfzalIpatiH .
mucyate sarvvapApeByo rudralokaM sa gacCati ..”
iti skandapurARam .. * ..
[Page3-659-b+ 52]
tannAmoccAraRaPalaM yaTA, --
“kowayo brahmahatyAnAmagamyAgamakowayaH .
sadyaH pralayamAyAnti mahAdeveti kIrttanAt ..
mahAdeva mahAdeva mahAdeveti vAdinam .
vatsaM gOriva gOrISo DAvantamanuDAvati ..”
iti purARam .. * ..
tasya praRAmamantraH .
“namasye tvAM mahAdeva ! lokAnAM gurumISvaram .
puMsAmapUrRakAmAnAM kAmapUrAmarANGripam ..”
iti SrIBAgavatam ..
“mahAdevaM mahAtmAnaM mahAyoginamISvaram .
mahApApaharaM devaM makArAya namo namaH ..”
iti tantram .. * ..
tasya kAlarUpavarRanaM yaTA, --
nArada uvAca .
“kAlarUpI tvayA KyAtaH SamBurgaganagocare .
lakzaRaYca svarUpaYca sarvvaM vyAKyAtumarhasi ..
pulastya uvAca .
svarUpaM tripuraGnasya vadizye kAlarUpiRaH .
aSvinI BaraRI cEva kfttikA praTamAMSakam ..
mezakaM hi vijAnIyAt kujakzetramudAhftam .
AgneyAMSAstrayo brahman ! prAjApatyaM kavergfham ..
sOmyArdDaM vfzanAmedaM vadanaM parikIrttitam .
mfgArdDamArdrAdityAMSAstrayaH sOmyagfhantvidam ..
miTunaM Bujayostasya gaganasTasya SUlinaH .
AdityAMSaSca puzyaYca aSlezA SaSino gfham ..
rASiH karkawako nAma pArSvena KavilAsinaH .
pitrarkzaM BagadEvatyaM uttarAMSaSca keSarI ..
sUryyakzetraM viBorbrahman hfdayaM parikIrttitam .
uttarAMSAstrayaH pARiScitrArdDaM kanyakA tvidam ..
somaputtrasya sadmEtat dvitIyaM jaWaraM viBoH .
citrAMSadvitayaM svAtI viSAKAyAMSakatrayam ..
dvitIyaM SukrasadanaM tulAnABirudAhftam .
viSAKAMSamanurADA jyezWA BOmagfhaM tvidam ..
dvitIyaM vfSciko rASirmeQraM kAlasvarUpiRaH .
mUlaM pUrvvottarAMSaSca devAcAryyagfhaM DanuH ..
UruyugalamISasya amararze ! pragIyate .
uttarAMSAstrayo fkzaM SravaRaM makaro mune ! ..
DanizWArdDaM SanikzetraM jAnunI parikIrttite .
DanizWArdDaM SataBizA prozWapadyAMSakatrayam ..
sOraM sadmAparamidaM kumBo jaNGe ca viSrute .
prozWapadyAMSamekantu uttarA revatI taTA ..
dvitIyaM jIvasadanaM mInastu caraRAvuBO ..
evaM kftvA kAlarUpaM trinetro
yajYaM kroDAnmArgaRErAjaGAna .
vidDaScAsO vedanAbudDiyuktaH
Ke santasTO tArakABiScitANgaH ..”
iti vAmanapurARe 5 aDyAyaH ..
<LEND>
