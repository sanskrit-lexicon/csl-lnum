<L>34992<pc>5-024-c<k1>SayanaM<k2>SayanaM
SayanaM¦, klI, (SI + lyuw .) nidrA . SayyA .
ityamaraH .. (yaTA, mahABArate . 1 . 145 . 14 .
“AsanAni ca divyAni yAnAni SayanAni ca .
viDAtavyAni pARqUnAM yaTA tuzyeta vE pitA ..”)
mETunam . iti medinI .. aTa sarvvadevaSayana-
kAlaH .
[Page5-025-a+ 52]
pulastya uvAca .
“yadAzAQI samAyAti vrajate cottarAyaRam .
tadA svapiti deveSo BogiBoge SriyaH patiH ..
pratisupte viBO tasmin devaganDarvvaguhyakAH .
devAnAM mAtaraScApi prasuptAScApyanukramAt ..
nArada uvAca .
kaTayasva surAdInAM Sayane viDimuttamam .
sarvvaYcAnukrameREva puraskftya janArddanam ..
pulastya uvAca .
miTunABigate sUryye Suklapakze tapoDana .
ekAdaSyAM jagatsvAmiSayanaM parikalpayet ..
SezAhiBogaparyyaNkaM kftvA saMpUjya keSavam .
kftvopavItakaYcEva samyak saMpUjya ca dbijAn ..
anujYAM brAhmaReByaSca dbAdaSyAM prayataH SuciH .
labDvA pItAmbaraDaraM svastinidrAM samAnayet ..
trayodaSyAM tataH kAmaH svapate Sayane SuBe .
kadambAnAM suganDAnAM kusumEH parikalpite ..
caturdaSyAM tato yakzAH svapanti suKaSItale .
suvarRapaNkajakfte suKAstIrRopaDAnake ..
pOrRamAsyAmumAnATaH svapate carmmasaMstare .
vEyAGre ca jawABAraM samudgraTyAnyacarmmaRA ..
tato divAkaro rASiM saMprayAti ca karkawam .
tato'marARAM rajanI Bavate dakziRAyanam ..
brahmA pratipadi taTA nIlotpaladale'naGa .
talpe svapiti devAnAM darSayan mArgamuttamam ..
viSvakarmmA dvitIyAyAM tftIyAyAM gireH sutA .
vinAyakaScaturTyAntu paYcamyAmapi DarmmarAw ..
zazWyAM skandaSca svapiti saptamyAM BagavAn raviH .
kAtyAyanI taTAzwamyAM navamyAM kamalAlayA ..
daSamyAM BujagendrASca svapanti vAyuBojanAH .
ekAdaSyAntu kfzRAyAM sADyA brahman svapanti
hi ..
eza kramaste gadito niSAyAM Sayane mune .
svapatsu tezu devezu prAvfwkAlaH samAyayO ..
kaNkAH samaM valAkABirArohanti nagottamAn .
vAyasAScApi kurvvanti nIqAni munipuNgava .
vAyasyaSca svapantyetA ftO garBaBarAlasAH ..
yasyAM tiTyAM prasvapiti viSvakarmmA prajApatiH .
dvitIyA sA SuBA puRyA supuRyA SayanoditA ..
tasyAM tiTAvarccya hariM SrIvatsANkaM caturBujam .
paryyaNkasTaM samaM lakzmyA ganDapuzpAdiBirmune ..
tato devAya SayyAyAM PalAni prakzipet kramAt .
suraBIRi nivedyetTaM vijYApyo maDusUdanaH ..
yaTA hi lakzmyA na viyujyase tvaM
trivikramAnanta jagannivAsa .
taTAstvaSUnyaM SayanaM sadEva
tvasmAkameveha tava prasAdAt ..
tadA tvaSUnyaM tava deva talpaM
svayaM hi lakzmyA Sayane sureSa .
satyena tenAmitavIryya vizRo
gArhasTyarAgo mama cAstu deva ..
ityuccAryya praRamyeSaM prasAdya ca punaH punaH .
[Page5-025-b+ 52]
naktaM BuYjIta devarze tElakzAravivarjitam ..
dvitIye'hni dbijAgryAya PalaM dadyAdbicakzaRaH .
lakzmIDara prIyatAM me ityuccAryya nivedayet ..
anena tu viDAnena cAturmAsyavrataM caret .
yAvadvfScikarASisTaH pratiBAti divAkaraH .
tato vibuDyanti surAH kramaSaH kramaSo mune ..
naBasye mAsi ca taTA yA syAt kfzRAzwamI
SuBA .
yuktA mfgaSireREva sA tu kAmAzwamI smftA ..
tasyAM sarvvezu liNgezu tiTO svapiti SaNkaraH .
vasate sanniDAne tu tatra pUjAkzayA smftA ..”
iti vAmane 16 aDyAyaH .. * ..
aTa hariSayanAdivyavasTA . BavizyanAradI-
yayoH .
“mEtrAdyapAde svapitIha vizRu-
rvvEzRavyamaDye parivarttate ca .
pOzRAvasAne ca surArihantA
prabuDyate mAsacatuzwayena ..”
mEtramanurADA . vEzRavaM SravaRA . pOzRaM revatI .
Bavizye .
“niSi svApo divotTAnaM sanDyAyAM parivarttanam .
anyatra pAdayoge tu dbAdaSyAmeva kArayet ..”
itTaYca nakzatrayogaprAptO PalAtiSayaH . eta-
dviDAnaM vAmanapurARe .
“ekAdaSyAM jagatsvAmiSayanaM parikalpayet .
SezAhiBogaparyyaNkaM kftvA saMpUjya keSavam ..
anujYAM brAhmaReByaSca dbAdaSyAM prayataH SuciH .
labDA pItAmbaraDaraM devaM nidrAM samAnayet ..”
anujYAM labDvA ityanvayaH . ekAdaSIsamaye divA-
SayanIyakalpanaM rAtrO dvAdaSIkzaRe nidreti .
vizRuDarmmottare .
“svAstIrRaSayanaM kftvA prIRayedBogaSAyinam .
AzAqaSukladbAdaSyAM vizRuloke mahIyate ..”
svAstIrRaSayanaM SoBanAstaraRayuktaM KawwAdi .
varAhapurARe SrIBagavAnuvAca .
“anyattu saMpravakzyAmi karmma saMsAramocanam .
kadambakuwajaScEva Davako'rjjunakastaTA ..
eBiraByarccanaM kuryyAdviDidfzwena karmmaRA .
tataH saMsTApanaM kftvA mama mantraviDiH smftaH .
namo nArAyaRAyoktvA imaM mantramudIrayet ..
paSyantu meGAnapi meGaSyAmaM
hyupAgataM sicyamAnaM mahImimAm .
nidrAM BagavAn gfhRAtu lokanATa
varzAsvimaM paSyatu meGavfndam ..
jYAtvEva paSyEva ca lokanATa mAsA-
ScatvAri vEkuRWasya ca paSya nATa .
AzAQaSukladvAdaSyAM sarvvaSAntikaram Sivam ..
ya etena viDAnena BUmi ! me karmma kArayet .
sa pumAn na praRaSyettu saMsArezu yuge yuge ..
Sayane kuwajaviDAnAt vizRuDarmmottarIyanize-
Do'nyatra . DavakaH kapitTaH . saMsTApanaM samA-
panam . BUmi iti pfTivyAH samboDanam .
[Page5-025-c+ 52]
“evamuktena mantreRa kfzRaM suzvApayettataH .
supte tvayi jagannATa jagat suptaM Bavedidam .
vibudDe tvayi buDyeta jagat sarvvaM carAcaram ..”
iti mantreRa pUjayet .. * ..
“prApte BAdrapade mAsi ekAdaSyAM site'hani .
kawadAnaM BavedvizRormahApUjA pravarttate ..”
kawadAnaM pArSvaparivarttaH . kAmarUpIyanibanDe .
“evaM saMpUjya viDivat BAdrasya dbAdaSIdine .
mantreRAnena deveSaM pArSvena parivarttayet ..
vAsudeva jagannATa prApteyaM dvAdaSI tava .
pArSvena parivarttasva suKaM svapihi mADava ..
tvayi supte jagannATa jagat sarvvaM carAcaram ..”
brahmapurARe .
“ekAdaSyAntu SuklAyAM kArttike mAsi keSavam .
prasuptaM boDayedrAtrO SradDABaktisamanvitaH ..”
rAtrO prasuptamityanvayaH . boDanantu divEva ..
“kftvA vE mama karmmARi dvAdaSyAM matparo naraH .
mamEva boDanArTAya imaM mantramudIrayet ..
mahendrarudrEraBinUyamAno
BavAnfzirvvanditavandanIyaH .
prAptA taveyaM kila kOmudAKyA
jAgfzva jAgfzva ca lokanATa ..
meGA gatA nirmmalapUrRacandraH
SAradyapuzpARi ca lokanATa .
ahaM dadAnIti ca puRyaheto-
rjAgfzva jAgfzva ca lokanATa ..
evaM karmmARi kurvvIran dbAdaSyAM ye yaSasvini .
mama BaktA naraSrezWAste yAnti paramAM gatim ..”
atra mantradbayapAWAnantaram .
“uttizWottizWa govinda tyaja nidrAM jagatpate .
tvayA cotTIyamAnena utTitaM Buvanatrayam ..”
iti sampradAyAgatastftIyaH Sloka iti vAca-
spatimiSrAH .. SayanotTAnamantrAstu kalpataru-
praBftigranTasaMvAdAlliKitAH . tadevaM dbAdaSyAM
ekAdaSyAM vA revatyantapAdayogavaSAddivotTAnaM
nakzatrayogABAve tu dbAdaSyAmeva kArayediti
gurucaraRAH . jImUtavAhanastu Bavizye .
“A-BA-kA-sitapakzezu mEtraSravaRarevatI .
AdimaDyAvasAnezu prasvApAvarttaboDanam ..”
A-BA-kA-sitapakzezu AzAQaBAdrakArttika-
Suklapakzezu . ezAYca dvAdaSyAM prAptO muKya-
kalpaH . BavizyapurARam .
“niSi svApo divotTAnaM sanDyAyAM parivarttanam .
anyatra pAdayoge tu dvAdaSyAmeva kArayet ..”
vizRuDarmmottare .
“vizRurdivA na svapiti na rAtrO pratibuDyate .
dvAdaSyAmfkzasaMyoge pAdayogo na kAraRam ..
aprApte dbAdaSImfkze utTAnaSayane hareH .
pAdayogena karttavyenAhorAtraM vicintayet ..”
vacanAntaram .
“revatyanto yadA rAtrO dbAdaSyA ca samanvita
tadA vibuDyate vizRurdinAnte prApya revatIm ..
[Page5-026-a+ 52]
dinAnte triDA viBaktadinatftIyaBAge divotTAna-
mityanuroDAt . ataeva .
“rAtrO viboDo vinihanti pOrAn
svApo divA rAzwrakulaM nfBarttuH .
sanDyAdbaye svalpaPalA DaritrI
BavennarARAmapi rogaduHKam ..”
iti SrutiH .. varAhapurARe .
“dvAdaSyAM sanDisamaye nakzatrARAmasamBave .
A-BA-kA-sitapakzezu SayanAvarttanAdikam ..”
tadevaM SayanAdO kAlacatuzwayam . dvAdaSyAM
niSAdO nakzatrayogaH . tadaBAve'pi niSAdya-
nAdareRa tiTyantare pAdayogaH . tasyApyaBAve-
'pi sanDyAyAM nakzatramAtrayogaH . tasyApyaBAve
dvAdaSyAM sanDyAyAmiti . vizRuDarmmottare .
“kiM tanmEtrAdyapAdena daSamyaMSena yo divA .
pOzRaSezeRa kiM tena pratipadyaDa yo niSi ..”
iti daSamIpratipadornizeDAt ekAdaSyAdipOrRa-
mAsyantAnAM tiTInAmaByanujYAnam .. * ..
padmapurARe sarvvadevaSayanAdikamuktaM yaTA, --
“pratipadDanadasyoktA pavitrArohaRe tiTiH .
SriyA devyA dvitIyA tu tiTInAmuttamA smftA ..
tftIyA tu BavAnyASca caturTI tatsutasya ca .
paYcamI somarAjasya zazWI proktA guhasya ca ..
saptamI BAskarasyoktA durgAyAScAzwamI smftA .
mAtFRAM navamI proktA daSamI vAsukestaTA ..
ekAdaSI fzIRAntu dbAdaSI cakrapARinaH .”
cakrapARina iti paRavyavahAra ityasmAt .
“trayodaSI tvanaNgasya SivasyoktA caturddaSI .
mama cEva muniSrezWa pOrRamAsI tiTiH smftA ..
yasya yasya tu devasya yannakzatraM tiTiSca yA .
tasya devasya tasmiMSca SayanAvarttanAdikam ..”
atra hariSayanAdyAzAQAdiviDAnAt tatsAha-
caryyAdanyezAmapi taTA . jyotize'pi .
“vrajati yadA miTunaM vihAya
karkaM rAjavivarjjitAM tiTiM sUryyaH .
Bavati tadA niyataM dbirAzAQaH
suraSayanAdiviDirdvitIye mAsi ..”
rAjYA candreRa vivarjjitAM amAvAsyAm . pUrvva-
kfzRapakze miTune saMkrAnte iti SezaH . hari-
nATopADyAyAstu . yamaH .
“kzIrAbDO SezaparyyaNke AzAQyAM saMviSedDariH .
nidrAM tyajati kArttikyAM tayostaM pUjayet sadA ..
brahmahatyAsamaM pApaM kziprameva vyapohati .
hiMsrAtmakESca kiM tasya yajYEH kAryyaM mahAtmanaH .
prasvApe ca praboDe ca pUjito yena keSavaH ..”
AzAQaSuklEkAdaSImAraBya pOrRamAsIparyyantaM
vizRornidrAgrahaRarUpaSayanasamayaH . ataeva
ekAdaSyAM SayanamaBiDAya tadAdidinapaYcake
karmmakaTanaM brahmapurARe . varAhapurARIye tu .
ekAdaSIkAlInamantre nidrAgrahaRABiDAnam .
yamasmftO pOrRamAsyAM SayanABiDAnam .
AzAQIpadasyAnupADestatrEva pravftteH . evaYca
[Page5-026-b+ 52]
brahmapurARe yadyapyekAdaSyAM praboDasamayaH . tena
varAhapurARe dvAdaSyAM praboDABiDAnam . yama-
smftO kArttikyAM praboDABiDAnam sarvvasamaYjasa-
miti . evameva SrIdattopADyAyAH . kalpatarustu
ekAdaSyAmeva SayanaM praboDaSca . yamasmftAvA-
zAQI kArttikasyeyamiti vutpattyA na tatpratya-
yAnupapattiH . apavAdavizayake kvacidutsarga-
pravftterityAha . SrIBagavadvAkyam .
“macCayane madutTAne matpArSvaparivarttane .
PalamUlajalAhArI hfdi SalyaM mamArpayet ..”
PalAhArapadamanaSanaparam . tena sarvvaTA ana-
Sanaparatvam . ityekAdaSItattvam .. * ..
marttyAnAM SayanaviDinizeDO yaTA, --
sUta uvAca .
“upAsya paScimAM sanDyAM hutvAgnIMstAnupAsya ca .
BftyEH parivfto BuktvA nAtitfpto'Ta saMviSet ..
SuciM deSaM viviktantu gomayena tu lepayet .
prAgudakpravaRe cEva saMsvapeta sadA buDaH ..
prAkSirASca svapennityaM taTA vE dakziRASirAH .
svapedudakSirA nEva taTA pratyakSirA na ca .
na cAntardDAnahIne tu na tiryyak ca kadAcana ..
SUnyAlaye SmaSAne tu ekavfkze catuzpaTe .
mahAdevagfhe cApi mAtfveSmani na svapet ..
na yakzanAgAyatane skandasyAyatane taTA .
garBezu ca vinA dIkzAM na svapecca kaTaYcana ..
DAnyagehe ca viprARAM gurURAYca taTopari .
nASucO parRakIrRe tu nASucirnASiKastaTA ..
dine sanDO na nagnaSca nottarAparamastakaH .
AkASe parvvate SUnye na ca cEtyadrume taTA ..
na tu dvAre'mBasAkIrRe nArdrapAdastvaDAvitaH .
pAlASe Sayane nEva bahudArakfte na ca ..
na dagDe vidyutA cEva vahnipluzwe jale taTA .
na svapet sanDyayornityaM na SirasyAsane kawe ..
evaM Kapan naro nityaM suKasyeha paratraBAk .
vyatyaye ca BavedduHKI mfto narakamaSnute ..”
iti vahnipurARe AhnikataponAmADyAyaH .. * ..
api ca . sati sUryye SayyA ca na pAtanIyA
sUryyodayAt pUrvvamuttolanIyA . taTA ca smftiH .
“BAskarAdfzwaSayyAni nityAgnisalilAni ca .
sUryyAvalokakidIpAni lakzmyA veSmAni BAja-
nam ..
AsanaM vasanaM SayyA jAyApatyaM kamaRqaluH .
AtmanaH SuciretAni na parezAM kadAcana ..”
na kadAcana ityanumatiM vinA anyaTAtiTyAnu-
papatteH . vyAsaH .
“SucO deSe vivikte tu gomayenopaliptake .
prAgudakplavane cEva saMviSettu sadA buDaH ..
mANgalyaM pUrRakumBaYca SiraHsTAne niDApayet .
vEdikErgAruqErmmantrE rakzAM kftvA svapettataH ..”
gargaH .
“svagfhe prAkSirAH Sete Ayuzye dakziRA-
SirAH .
[Page5-026-c+ 52]
pratyakSirAH pravAse tu na kadAcidudakSirAH ..”
mArkaRqeyapurARe .
“prAkSirAH Sayane vidyAt DanamAyuSca dakziRe .
paScime prabalAM cintAM hAniM mftyuM taTottare ..”
taTA .
“namaskftyAvyayaM vizRuM samADisTaH svapenniSi .”
mArkaRqeyaH .
“SUnyAgAre SmaSAne ca ekavfkze catuzpaTe .
mahAdevagfhe cApi SarkarAlozwrapAMSuzu ..
DAnyagovipradevAnAM gurURAYca taTopari .
na cApi BagnaSayane nASucO nASuciH svayam ..
nArdravAsA na nagnaSca nottarAparamastakaH .
nAkASe sarvvaSUnye ca na ca cEtyadrume taTA ..”
na svapedityarTaH . ityAhnikAcAratattvam .. * ..
anyacca .
“BuktvA ca viDivanmantrErdvijo BuktAvaSizwakam .
sasuhfdbAnDavajanaH svapet Suzkapado niSi ..
nottarABimuKaH svapyAt paScimABimuKo na
ca .
na cAkASe na nagno vA nASucirnAsane kvacit ..
na SIrRAyAntu KawvAyAM SUnyAgAre na cEva hi .
nApi vaMSye ca pAlASe Sayane vA kadAcana ..”
iti kOrmme upaviBAge 18 aDyAyaH .. * ..
api ca .
“kftapAdAdiSOcaSca BuktvA sAyaM tato gfhI .
gacCet SayyAM samantrAYca aTavA dArunirmmitAm ..
SAlmalasya kadambasya nIpamandArakasya ca .
kiMSukasya vawasyATa taTA kuSamayasya ca ..
ArohaRAta Bavet pApaM tasmAttezu na ca
svapet .
prarohaSayyAM sUtre vA aparRe parameSvari ! ..
na Sukre nApavitre ca na tfRe na ca BUtale .
tUlikAyAM taTA vastre SayyABAve svapedgfhI .
svapenna pawwavastre ca kalaNkI kambalezu ca ..”
iti matsyasUkte 44 pawalaH .. * ..
api ca .
“sUryyeRAByudito yastu tyaktaH sUryyeRa yaH svapan .
anyatrAturaBAvAcca prAyaScittIyate naraH ..”
iti vizRupurARe 3 aMSe 11 aDyAyaH ..
yasmin supte sUryya udeti sa sUryyeRAByuditaH .
yasmin supte astaM yAti sa sUryyeRa tyaktaH ..
sUryyodayAstasamayayoH svapan prAyaScittIyate
pAtakI BavedityarTaH . iti tasya wIkA ca ..
kiYca .
“SvAsAnazwO samuttAnastAn dvi 16 pArSve ca
dakziRe .
tatastaddviguRAn 32 vAme paScAt svapyAt
yaTAsuKam ..
vAmadiSAyAmanalo nABerUrdDvo'sti jantU-
nAma .
tasmAttu vAmapArSve SayIta BuktaprapAkArTam ..”
iti BAvaprakASaH ..
<LEND>
