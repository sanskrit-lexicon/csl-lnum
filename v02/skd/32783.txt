<L>32783<pc>4-401-a<k1>vinAyakaH<k2>vinAyakaH
vinAyakaH¦, puM, (viSizwo nAyakaH .) budDaH . gaReSaH .
ityamaraH .. (yaTA, kaTAsaritsAgare . 30 . 55 .
“astIha pramadodyAne tarumaRqalamaDyagaH .
dfzwapraBAvo varado devadevo vinAyakaH ..”)
garuqaH . viGnaH . (yaTA, harivaMSe . 181 . 65 .
“rAkzasASca pisAcASca BUtAni ca vinA-
yakAH ..”)
guruH . iti medinI . ke, 112 .. * .. vinA-
yakagaRo yaTA, --
“gANgeyo vizRavaScEva dbO vijYeyO vinAyakO ..”
iti vahnipurARe gaRaBedanAmADyAyaH .. * ..
vinAyakasyotpattiryaTA, --
prajApAla uvAca .
“kaTaM gaRapaterjanma mUrttimattvaYca sattama ! .
etanme saMSayaM CinDi DftikazwaM vyavasTitam ..
mahAtapA uvAca .
pUrvvaM devagaRAH sarvve fzayaSca tapoDanAH .
kAryyAramBe yaTA prAptAH sidDiM te ca na saMSayaH ..
sanmAgAMvasTizu yaTA siDyante viGnataH kriyAH .
asatkArizu sarvvezu tadbadevamaviGnataH ..
tato devAH sapitaraScintayAmAsurAjasA .
asatkAryyezu viGnArTe sarvva evAByamantrayan ..
tatastezA tadA mantraM kurvvatAM tridivOkasAm .
baBUva budDirgamane rudraM prati mahAmate ..
te tatra rudramAmantrya kElAsanilayaM gurum .
UcuH savinayaM sarvve praRipAtapuraHsaram ..
devA UcuH .
devadeva mahAdeva SUlapARe trilocana .
[Page4-401-b+ 52]
viGnArTamaviSizwAnAM utpAdayitumarhasi ..
evamuktastadA devErBavaH paramayA mudA .
umAM nirIkzayAmAsa cakzuzAnimizeRa ha ..
devAnAM sanniDO tasya paSyato mAM mahAtmanaH .
cintABUdvyomni mUrtteByo dfSyate kena hetunA ..
pfTivyA vidyate mUrttirapAM mUrttistaTEva ca .
tejasaH SvasanasyApi mUrttirezA tu dfSyate ..
AkASasya kaTaM neti matvA devo jahAsa ca .
jYAnaSaktiH parAn dfzwvA yaddfzwaM vyomni SamBunA ..
yaccoktaM brahmaRA pUrvvaM SarIrantu SarIriRAm .
yaccApi hasitaM tena devena paramezWinA ..
etatkAryyacatuzkeRa pfTivyAdicaturzvapi .
mUrttimAnatitejasvI hasataH paramezWinaH ..
pradIptAsyo mahAdIptaH kumAro BAsayan diSam .
paramezWiguREryuktaH sAkzAdrudra ivAparaH ..
utpannamAtro devAnAM yozitaH saMpramohayan .
kAntyA dIptyA taTA mUrttyA rUpeRa ca
mahAtmavAn ..
taM dfzwvA paramaM rUpaM kumArasya mahAtmanaH .
umA nimizanetrAByAM tamapaSyata BAminI ..
taM dfzwvA kupito devastIvrakopasamanvitaH .
matvA kumArarUpantu SoBanaM mohanaM dfSAm .
tataH SaSApa taM devo gaReSaM parameSvaraH ..
kumAra gajavaktrastvaM pralambajaWarastaTA .
Bavizyati taTA sarpErupavItagatirDruvam ..
evaM SaSApa taM devastIvrakopasamanvitaH .
Dunvan SarIramutTAya tato devo ruzAnvitaH ..
yaTA yaTAsO sa SarIramAdyaM
Dunoti devastriSiKAstrapARiH .
taTA taTA cANgaruhAccakAsa
jalaM kzitO saMnyapataMstaTAnye ..
vinAyakAnekamuKA gajAsyA-
stamAlanIlAYjanasannikASAH .
uttasTuruccErviviDAstrahastA-
statastu devA manasAkulena ..
kimetadityadButakarmmakArI
hyekaH karotyapratimaM mahacca .
kAryyaM surARAM kftametadizwaM
BavettaTEtaM paritaM kutastat ..
divOkasAM cintayatAM taTA tu
vinAyakEH kzmA kzuBitA baBUva .
caturmaKaScApratimo vimAna-
mAruhya Ke vAkyamidaM jagAda ..
DanyAstu devA suranAyakena
trilocanenAdButarUpiRA ca .
anugfhItAH parameSvareRa
suradvizAM viGnakftAM natO ca .
ityevamuktvA prapitAmahastA-
nuvAca devastriMSiKA strapARim ..
yaste viBo vaktrasamudBavaH praBu-
rvinAyakA nAma vasantvime'nugAH .
BavantvaTAsyAtmavareRa cAmbare
[Page4-401-c+ 52]
tvayA ca tuzwastu SarIracArI ..
AkASametadvahuDA vyavasTitaM
tvayA cEko vadatAM te prayAtAH .
praBurBavatvapratimAstrapARinA
imAn hi cAstrEH suvarAMSca dehi ..
ityevamuktrABigate pitAmahe
trilocanaScAtmaBavaM jagAda .
vinAyako viGnakaro gajAsyo
gaReSanAmA tu Bavasya puttraH ..
ete ca sarvve tvapayAntu BftyA
vinAyakAH krUradfSaH pracaRqAH .
ucCuzmadAnAdivivfdDadehAH
kAryyezu sidDiM pratipAdayantaH ..
BavAMSca vedezu taTA maKezu
kAryyezu cAnyezu mahAnuBAvAt .
agnezu pUjAM laBate'nyaTA ca
vinASayizyasyaTa kAryyasidDim ..
ityevamuktaH parameSvareRa
surEH samaM kAYcanakumBasaMsTEH .
jalEstaTAsAvaBiziktagAtro
rarAja rAjendraH vinAyakAnAm ..
dfzwvABizicyamAnaM tu devAstaM gaRanAyakam .
tuzwuvuH prayatAH sarvve triSUlAstrasya sanniDO ..
devA UcuH .
namaste gajavaktrAya namaste gaRanAyaka .
vinAyaka namaste'stu namaste caRqavikrama ..
namo'stu te viGnakartre namaste sarpameKala .
namaste rudravaktrotTa pralambajaWarASrita .
sarvvadevanamaskArAdaviGnaM kuru sarvvadA ..
evaM stutastadA devErmahAtmA gaRanAyakaH .
aBiziktastu rudreRa somasyApatyatAM gataH ..
etaccaturTyAM sampannaM gaRADyakzasya pArTiva .
yatastato'yaM mahatI tiTInAM paramA tiTiH ..
etasyAM yastilAn BaktyA BuktvA gaRapatiM nfpa .
ArADayati tasyASu tuzyate nAtra saMSayaH ..
yaScEtat paWate stotraM yaScEtat SfRuyAttaTA .
tasya viGnA na jAyante na pApaM sarvvaTA nfpa ..”
ityAdi vArAhe vinAyakotpattinAmADyAyaH .. * ..
vinAyakasya nAmAzwakastotraM yaTA, --
SrIvizRuruvAca .
“gaReSamekadantaYca herambaM viGnanAyakam .
lambodaraM sUrpakarRaM gajavaktraM guhAgrajam ..
nAmAzwakArTaM puttrasya SfRu matto harapriye .
stotrARAM sAraBUtaYca sarvvaviGnaharaM param ..
jYAnArTavAcako gaSca RaSca nirvvARavAcakaH .
tayorISaM paraM brahma gaReSaM praRamAmyaham .. 1 ..
ekaSabdaH praDAnArTo dantaSca balavAcakaH .
balaM praDAnaM sarvvasmAdekadantaM namAmyaham .. 2 ..
dInArTavAcako heSca rambaH pAlanavAcakaH .
paripAlakaM taM dInAnAM herambaM praRamAmyaham .. 3 ..
vipattivAcako viGno nAyakaH KaRqanArTakaH .
vipatKaRqanakArantaM namAmi viGnanAyakam .. 4 ..
[Page4-402-a+ 52]
vizRudattESca nEvedyEryasya lambodaraM purA .
pitrA dattESca viviDErvande lambodaraYca tam .. 5 ..
SUrpAkArO ca tatkarRO viGnavAraRakAraRO .
sampadAsPAlarUpO ca sUrpakarRaM namAmyaham .. 6 ..
vizRuprasAdapuzpaYca yanmUrdDni munidattakam .
tadgajendravaktrayuktaM gajavaktraM namAmyaham .. 7 ..
guhasyAgre ca jAto'yamAvirBUto haragfhe .
vande guhAgrajaM devaM sarvvadevAgrapUjitam .. 8 ..
etannAmAzwakaM darge nAmArTasaMyutaM param .
puttrasya paSya vede ca tadA kopaM vfTA kuru ..
etannAmAzwakaM stotraM nAmArTasaMyutaM SuBam .
trisanDyaM yaH paWennityaM sa suKI sarvvato jayI ..
tato viGnAH palAyante vEnateyAdyaToragAH .
gaReSvaraprasAdena mahAjYAnI BavedDruvam ..
puttrATIM laBate puttraM BAryyATIM vipulAM striyam .
mahAjaqaH kavIndraSca vidyAvAMSca BavedDruvam ..”
iti brahmavEvartte gaRapatiKaRqe 44 aDyAyaH ..
asya kavacaM yaTA, --
nArada uvAca .
“saMsAramocanasyAsya kavacasya prajApatiH .
fziSCandaSca bfhatI devo lambodaraH svayam ..
DarmmArTakAmamokzezu viniyogaH prakIrttitaH .
sarvvezAM kavacAnAYca sAraBUtamidaM mune ..
o~ gO~ gE~ SrI~ gaReSAya svAhA me pAtu
mastakam .
dvAtriMSadakzaro mantro lalAwaM me sadAvatu ..
o~ hrI~ klI~ SrI gamiti ca satataM pAtu
locanam .
tArakAM pAtu viGneSaH satataM DaraRItale ..
o~ hrI~ SrI~ klImiti satataM pAtu nAsikAm .
o~ gO~ gaM sUrpakarRAya svAhA pAtvaDaraM mama ..
dantAMSca tAlukAM jihvAM pAtu me zoqaSAkzaraH .
o~ SrIM lambodarAyeti svAhA gaRqaM sadAvatu ..
o~ gAM gaM gajAnanAyeti svAhA skanDaM sadA-
vatu ..
SrIM klIM strImiti kaNkAlaM pAtu vakzaHsTalaYca gaM .
pARO pAdO sadA pAtu sarvvANgaM viGnaniGnakft ..
prAcyAM lambodaraH pAtu AgneyyAM viGnanAyakaH .
dakziRe pAtu viGneSo nErftyAntu gajAnanaH ..
paScime pArvvatIputtro vAyavyAM SaNkarAtmajaH .
kfzRasyAMSaScottare tu paripUrRatamasya ca ..
ESAnyAmekadantaSca herambaH pAtu cordDvataH .
gaRADipo'pyaDaH pAtu sarvvapUjyaSca sarvvataH .
svapne jAgaraRe cEva pAtu me yoginAM guruH ..
iti te kaTitaM vatsa ! sarvvamantrOGavigraham .
saMsAramohanaM nAma kavacaM paramAdButam ..
SrIkfzRena purA dattaM goloke rAsamaRqale .
vfndAvane vinItAya mahyaM dinakarAtmaja ..
mayA dattaYca tuByaYca yasmE kasmE na dAsyasi .
paraM varaM sarvvapUjyaM sarvvasaNkawatAraRam ..
gurumaByarccya viDivat kavacaM DArayettu yaH .
kaRWe vA dakziRe bAhO so'pi vizRurna saMSayaH ..
[Page4-402-b+ 52]
aSvameDasahasrARi rAjasUyaSatAni ca .
grahendrakavacasyAsya kalAM nArhanti zoqaSIm ..
idaM kavattamajYAtvA yo BajecCaNkarAtmajam .
Satalakzaprajapto'pi na mantraH sidDidAyakaH ..”
iti brahmavEvartte gaRapatiKaRqe gaReSakavacaM nAma
13 aDyAyaH .. * .. aTa vinAyakaSAntiH .
yAjYavalkya uvAca .
“vinAyakopasfzwasya lakzaRAni niboData .
svapne'vagAhate'tyarTaM jalaM muRqAMSca paSyati .
vimanA viPalAramBaH sa sIdatyanimittataH ..
rAjA rAjyaM kumArI ca patiM puttraYca gurvviRI .
nApnuyAt svapanantasya puRye'hni viDipUrvvakam ..
gOrasarzapakalkena satyenotsAritasya ca .
sarvvOzaDEH sarvvaganvErvviliptaSirasastaTA ..
BadrAsanopavizwasya svastivAcya dvijAn SuBAn .
mfttikAM rocanAM ganDAn gugguluM cApsu
nikzipet ..
yA AhftA hyekavarREScaturBiH kalasErhradAt .
carmmaRyAnuquhe rakte sTApyaM BadrAsanaM taTA ..
sahasrAkzaM SataDAraM fziBiH pAraRaM kftam .
tena tvAmaBiziYcAmi pAvamAnyaH punantu te ..
Bagantu varuRo rAjA BagaM sUryyo bfhaspatiH .
BagamindraSca vAyuSca BagaM saptarzayo daduH ..
yatte kozasusOBAgyaM sImante yacca mUrdDani .
lalAwe karRayorakzRorApastat Gnantu te sadA ..
snAtasya sArzapaM tElaM SruveROqambareRa tu .
juhuyAnmUrdDani kuSAn savyena parigfhya ca ..
mitaSca saMmitaScEva taTA SAlakawaMkawAH .
kuzmARqA rAjaputtrAScetyante svAhAsamanvitEH ..
dadyAccatuzpaTe sUrpe kuSAnAstIryya sarvvaSaH .
kftAkftAMstaRqulAMSca palalOdanameva ca ..
puzpaM citraM suganDiYca surAYca triviDAmapi .
mUlakaM pUrikA pUpAstaTEvEraRqikAH srajaH ..
daDi pAyasamannaYca guqapizwaM samodakam .
etAn sarvvAnupAhftya BUmO kftvA tataH SiraH ..
ambikAmupatizWecca dadyAdarGyaM kftAYjaliH .
dUrvvAsarzapapuzpESca puttrajanmaBirantataH ..
kftasvastyayanaM cEva prArTayedambikAM satIm .
rUpaM dehi yaSo dehi BagaM Bagavati dehi me ..
puttrAn dehi SriyaM dehi sarvvakAmAMYca dehi me .
brAhmaRAn Bojayet paScAt SuklavastrAnu-
lepanEH ..
vastrayummaM gurorddadyAdAsaMpUjya grahAMstaTA .
SreyaHkarmmaPalaM vidyAt sUryyArccanaratastaTA ..”
iti gAruqe 100 aDyAyaH .. * ..
aTa gaReSamantrAH .
“paYcAntakaM SaSiDaraM bIjaM gaRapaterviduH .”
paYcAntako gakAraH . DyAnantu gaReSaSabde
drazwavyam . asya puraScaraRaM caturlakzajapaH .. * ..
aTa mahAgaRapatimantraH . nibanDe .
“SrISaktismaraBUviGnabIjAni praTamaM vadet .
Ne'ntaM gaRapatiM paScAt varAnte varadaM padam ..
[Page4-402-c+ 52]
uktvA sarvvajanaM me'nte vaSamAnaya Wadvayam .
azwAviMSatyakzaro'yaM tArAdyo manurIritaH ..”
BUbIjamAha .
“smftisTaM mAMsamObinduyuktaM BUbIjaBIritam .”
smftirgakAraH . mAMsaM lakAraH .. * .. asya
DyAnam .
“navaratnamayaM dvIpaM smaredikzurasAmbuDO .
tadvIciDOtaparyyantaM mandamArutasevitam ..
mandArapArijAtAdikalpavfkzalatAkulam .
udBUtaratnacCAyABiraruRIkftaBUtalam .
udyaddinakarenduByAmudBAzitadigantaram ..
tasya maDye pArijAtaM navaM ratnamayaM smaret
ftuBiH sevitaM zaqBiraniSaM prItivardDanam ..
tasyADastAt mahApIWe racite mAtfkAmbuje .
zawkoRAntastrikoRasTaM mahAgaRapatiM smaret ..
hastIndrAnanaminducUqamaruRacCAyaM trinetraM rasA-
dASlizwaM priyayA sapadmakarayA svANgasyayA
santatam .
vIjApUragadADanustriSiKayukcakrAbjapASot-
palaM
vrIhyagrasvavizARagaRqakalasAn hastErvvahantaM
Baje ..
gaRqapARigaladdAnapUralAlasamAnasAn .
dvirePAn karRatAlAByAM vArayantaM muhurmuhuH ..
karAgraDftamARikyakumBavaktraviniHsftEH .
ratnavarzEH prIRayantaM sADakaM madavihvalam ..
mARikyamukuwopetaM ratnABaraRaBUzitam ..”
asya puraScaraRaM caturlakzajapaH .. * .. api ca .
“SaktirudDanijaM bIjaM mahAgaRapatiM vadet .
Ne'ntamagnibaDUprokto mantro'yaM dvAdaSAkzaraH ..”
asya DyAnam .
“muktAgOraM madagajamuKaM candracUqaM trinetraM
hastEH svIyErdaDatamaravindbaNkuSO ratnakumBam .
aNkasTAyAH sarasijarucestadDvajAlambipARe-
rdevyA yonO vinihitakaraM ratnamOliM
BajAmi ..”
asya puraScaraRaM lakzajapaH .. * .. mantrAntaram .
“SaktirudDaM nijaM bIjaM vaSamAnaya Wadvayam .
tArAdyo manurAKyAto rudrasaMKyAkzarAnvitaH ..”
asya DyAnam .
“hastErviBratamikzudaRqavaradO pASANkuSO puzkara-
spfzwasvapramadAvarANgamanayASlizwaM DvajAgraspfSA .
SyAmANgyA viDftAbjayA trinayanaM candrArdDacUqaM
javA-
raktaM hastimuKaM smarAmi satataM BogAtilolaM
viBum ..”
asya puraScaraRaM lakzatrayajapaH .. * .. aTa heramba-
mantraH . sa ca UkArayukto gakAraH sabinduH
praRavAdinamo'ntaScaturakzaraH . nibanDe .
“paYcAntako binduyukto vAmakarRaviBUzitaH .
tArAdihfdayAnto'yaM herambamanurIritaH .
caturvarRAtmako nFRAM caturvvargaPalapradaH ..”
[Page4-403-a+ 52]
asya DyAnam .
“muktAkAYcananIlakundaGusfRacCAyEstrinetrA-
nvitE-
rnAgAsyErharivAhanaM SaSiDaraM herambamarkapraBam .
dfptaM dAnamaBItimodakaradAn waNke Siro'kzA-
tmikAM
mAlAM mudgaramaNkuSaM triSiKakaM dorBirddaDAnaM
Baje ..”
asya puraScaraRaM trilakzasaMKyakajapaH .. * .. mantrA-
ntaram . gaM kzipraprasAdanAya hft . taTA ca
nibanDe .
“saMvarttako netrayutaH pArSvo vahnyAsane sTitaH .
prasAdanAya hfnmantraH svabIjAdyo daSAkzaraH ..”
asya DyAnam .
“pASANkuSO kalpalatAM vizARaM
daDat svaSuRqAhitabIjapUraH .
raktastrinetrastaruRendumOli-
rhArojjvalo hastimuKo'vatAnnaH ..”
asya puraScaraRaM lakzajapaH .. * .. aTa haridrA-
gaReSamantraH .
“paYcAntako DarAsaMsTo binduBUzitamastakaH .
ekAkzaro mahAmantraH sarvvakAmaPalapradaH ..”
DyAnantu .
“haridrABaM caturbbAhuM hAridravasanaM viBum .
pASANkuSaDaraM devaM modakaM dantameva ca ..”
asya puraScaraRaM caturlakzajapaH . iti tantra-
sAraH .. * .. (pIWasTAnaviSezaH . yaTA,
devIBAgavate . 7 . 30 . 71 .
“karavIre mahAlakzmIrumAdevI vinAyake .
ArogyA vEdyanATe tu mahAkAle maheSvarI ..”
vigato nAyako yasyeti vigrahe anATe, tri ..)
<LEND>
