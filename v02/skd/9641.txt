<L>9641<pc>2-240-b<k1>kzudrakuzWaM<k2>kzudrakuzWaM
kzudrakuzWaM¦, klI, (kzudraM alpaM kuzWam .) svalpakuzWarogaH .
tattu ekAdaSaviDam . yaTA . kzudrakuzWAnyAha .
“ekakuzWaM 1 smftaM pUrvvaM gajacarmma 2 tataH param .
tataScarmmadalaM 3 proktaM tataScApi vicarccikA 4 ..
vipAdikABiDA 5 syEva pAmAkacCU--6 stataH parA .
tato dadruSca 7 visPowaH 8 kiwiBaYca 9 tataH param ..
tataScAlasakaM 10 proktaM SatAruSca 11 tataH param .
kzudrakuzwAni cEtAni kaTitAni BizagvarEH” ..
nanu dadroH kaTaM kzudrakuzWezu gaRanA suSrutena mahA-
kuzWezUktatvAt . ucyate . asitA ca gAQamUlA
dadruH muSrute mahAkuzWepUktA asitetarA nava-
gAQamUlA dadruH kzudrakuzWameva . evaM viDAyA dadro-
ScarakeRa kzudrakuzWezu darSitatvAt .. * ..
kuzWAnAM tridozajatvenEkatve tridozasyolvaRatayA
saptaDAtvamAha .
“sarvvezvapi tridozezu vyapadeSADikatvataH .
kuzWAni saptaDA dozEH pfTagdvandvaM samAgatEH” ..
<P>sarvvezvapi kuzWezu tridozajezu satsu vyapadeSA
DikatvataH vyapadeSaH kApAlAdisaMjYAstezAmazwA-
daSatvarUpaM yadaDikatvaM tataH kuzWAni saptaDA . kE-
rdozEH kaTamBUtEH pfTagdvandvaM samAgatEH . samAgatEH
saNgatEmmilitEriti yAvat . asyAyamarTaH .
<P>kimapi kuzWaMvAtolvaRaM kimapi pittolvaRaM ki-
mapi kaPolvaRaM kimapi vAtapittolvaRaM kimapi
vAtaSlezmolvaRaM kimapi pittaSlezmolvaRaM kimapi
tridozolvaRamiti .. * .. pUrvvarUpamAha .
“atiSlakzRaH KarasparSaH svedAsvedO vivarRatA .
dAhaHkaRqUstvaci svApastodaH koWonnatiH klamaH ..
vraRAnAmaDikaM SUlaM SIGrotpattiScirasTitiH .
rUQAnAmapi rUkzatvaM nimitte'lpe'pi kevalam .
romaharzo'sfjaH kArzRyaM kuzWalakzaRamagrajam” ..
<P>atiSlakzRaH atimfduH . aTavA KaraH rUkzaH
karkvaSo vA sparSaH . svedAsvedO GarmmAdi saptasaNgA-
[Page2-240-c+ 52]
BAve'pi svedaH . aTavA GarmmAdiprasaNge'pi svedA-
BAvaH . tvaci svApaH sparSAjYatA . SIGrotpattiH
SIGrA utpattirbraRAnAmityanvayaH .. * .. samprApti-
pUrvvakaM sAmAnyaM lakzaRamAha .
“SirAH prapadya tiryyak ca tvaglasIkAsfgAmizam .
dUzayanti SlaTIkftya niScaranto vahistataH ..
tvacaH kurvvanti vEvarRyaM dozAH kuzWamuzanti tat” ..
<P>tiryyak tiryyaggatAH SirAH prapadyetyanvayaH .. * ..
yenolvaRena dozeRa yat kuzWaM samutpadyate tadAha .
“vAtena kuzWaM kApAlaM pittenOqumbaraM kaPAt .
maRqalAKyaM vicarccI ca fkzAKyaM vAtapittataH ..
carmmEkakuzWakiwiBasiDmAlasavipAdikAH ..
vAtaSlezmodBavAH pittakaPAt dadruSatAruzI ..
puRqarIkaM savisPowaM pAmA carmmadalantaTA .
sarvvErevolvaRErdozErAhuH kAkaRakaM buDAH” ..
vicarccI ca kaPAdityanvayaH ..
“puRqarIkaM savisPowaM pAmA carmmadalantaTA” ..
pittakaPAdityanvayaH .. * .. aTa kzudrakuzWAnAM
maDye ekakuzWasya lakzaRamAha .
“asvedanaM mahAvAstu yanmatsyaSakalopamam .
tadeva kuzWaMcarmmAKyaM bahulaM hasticarmmavat” ..
<P>mahAvAstu mahAsTAnam . matsyaSakalopamaM atra
SakalaSabdena lakzaRayA tvacamucyate . tena cakrA-
kAramaBrakapatrasadfSaM Bavati . ekakuzWamitikzudra-
kuzWezu muKyatvAt .. * .. gajacarmmAha .
“carmmAKyaM bahulaM hasticarmmavat rUkzaM kfzRaM ca” .
gajacarmmAKyaM bahulaM sTUlaM hasticarmmavat rUkzaM
kfzRaYca .. 2 .. carmmadalamAha .
“raktaM saSUlaM kaRqUmat sasPowaM dalayatyapi .
taccarmmadalamAKyAtaM saMsparSAsahamucyate” ..
dalayatyapi vidArayatyapi carmmeti SezaH .. * ..
vicarccikAmAha .
“sakaRqUH piqakA SyAvA bahusrAvA vicarccikA”
piqakA kzudrapiqakA .. * .. nanu kzudrakuzWAnAM kaTa-
mekAdaSatvam . vipAdikayA dvAdaSatvasamBavAt
ucyate . vicarccikEva pAdayorBavati vidAraRa-
yogAt vipAdikA tena na saNKyAtirekaH . ataeva
BojaH .
“dAlyate tvakKarA rUkzA pARyorjYeyA vicarccikA ..
pAde vipAdikA jYeyAM sTAnaBedAdvicarccikA” ..
dAlyate vidAryyate . kecidvicarccikAto vipAdikAM
BinnamAhuH .
“vEpAdikaM pARipAdasPuwanaM tIvravedanam” ..
pARipAdasPuwanaM pARyoH pAdayoSca sPawanaM vidA
raRaM yena tat .. 4 .. pAmAmAha .
“sUkzmA bahvyaH srAvavatyaH pradAhAH
pAmetyuktA piqakAH kaRqumatyaH” .
piqakAH pIqayanti iti piqakA iti kzipakA-
ditvAnnipAtyate .. 5 ..
kacCUmAha .
“sEva sPowEstIvradAhErupetA
jYeyA pARyoH kacCarugrA sPicoSca” ..
[Page2-241-a+ 52]
sEva pAmA . sPowErBmahadBiH . sPicO proTO .. 6 ..
dadrUmAha .
“sakaRqUrAgapiqakaM dadrUmaRqalamudgatam” ..
dadrUmaRqalaM BaRqalarUpeRotpadyate . udgatamucCUnam
.. 7 .. visPowamAha . “sPowAH SyAvAruRA BAsA
visPowAH syustanutvacaH .. 8 .. kiwiBamAha . “SyAvaM
kiRaKarasparSaM paruzaM kiwiBaM smftam” . kiRaKara-
sparSaM kiRaH SuzkavraRasTAnaM tadvat karkkaSasparSam ..
paruzaM rUkzam .. 9 .. alasakamAha .
“kaRqUmadBiH sarAgESca gaRqEralasakaYcitam” .
gaRqErmmahApiqakABiH . citaM vicezwitam .. 10 ..
SatAruzamAha .
“raktaM SyAvaM sadAhArttiSatAruH syAdvahuvraRam” .. 11 ..
aTa saptaDAtugatAnAM kuzWAnAM lakzaRamAha . tatra
rasagatasya lakzaRamAha .
“tvaksTe vEvarRyamaNgezu kuzWe rOkzyaYca jAyate .
tvaksvApo romaharzaSca svedasyAtipravarttanam” ..
tvakSabdenAtra rasa ucyate . DAtuprastAvAt tvak-
sTAcca . tvaksvApaH sparSAjYatvam . tvaksvApa ityA-
dikaM kecidatra raktagatasya liNgaM manyante .. 1 ..
ruDiragatamAha .
“kaRqUrvvipUyakaScEva kuzWe SoRitasamBave” ..
vipUyaH viSezeRa pUyaH .. 2 .. mAMsagatamAha .
“bAhulyaM raktaSozaSca . kArkaSyaM piqakodgamaH .
todaH sPowAH sTiratvaYca kuzWe mAMsasamASrite” ..
bAhulyaM kuzWasya puzwiH . piqakodgamaH kzudrapiqako-
dgamaH . sPowAH bfhatpiqakAH . sTiratvaM aMSa-
cAritvam .. 3 .. medogatamAha .
“kORyaM gatikzayo'NgAnAM samBedaH kzatasarpaRam .
medaHsTAnagate liNgaM prAguktAni taTEva ca” ..
kORyaM hastanASaH . aNgAnAM samBedaH aNgaBaNgaH .
kzatasarpaRaM kzataprasaraRam . prAguktAni raktamAMsa-
gataliNgAni .. 4 .. asTimajjagatamAha .
“nAsABaNgo'kzirogaSca kzatezu kfmisamBavaH .
svaropaGAtaH piqakA Bavet kuzWe'sTimajjage” .. 5 .. 6 ..
SukragatamAha .
“dampatyoH kuzWabAhulyAdduzwaSoRitaSukrayoH .
yadapatyaM tayorjjAtaM jYeyaM tadapi kuzWitam” ..
dampatToH strIpuruzayordduzwaSoRitaSukrayoryadapatyaM
tayorjjAtamiti .. 8 .. * .. nanu SudDaSoRita-
Sukrayoreva dampatyorgarBasamBavAdduzwaSoRitaSukrayoH
kaTamapatyotpattiH . yata Aha suSrutaH .
“kAmAnmiTunasaMyoge SudDaSoRitaSukrajaH .
garBaH saYjAyate nAryyAH sa jAto bAla ucyate” ..
iti . anyacca . vAtAdiduzwaretasaH prajotpAdane na
samarTAH . iti . ucyate . garBo'tra SudDo bodDavyaH ..
aSudDastu garBo duzwaSoRitaSukrayorapi Bavati
paNgujanmAnDabaDirAdInAM samBavAt . SoRitamatrA-
rttavam . kuzWitaM kuzWaM saMjAtamasyeti tArakAdi-
tvAditac . SukrArttavagataM kuzWamapatyena vyajyate
iti tAtparyyam .. * .. kuzWezUlvaRavAtAdi doza-
liNgamAha .
[Page2-241-b+ 52]
“KaraM SyAvAruRaM rUkzaM vAtakuzWaM savedanam .
pittAt prakupitaM dAharAgasrAvAnvitaM matam ..
kaPAt kledi GanaM snigDaM sakaRqU SEtyagOravam .
dviliNgadvandvajaM kuzWaM triliNgaM sAnnipAtikam” ..
KaraM karkkaSam . SyAvAruRaM SyAvaM cAruRaYca . praku-
pitaM kledapUtibahulam . kledi ArdratAyuktam .
GanaM puzwam .. * .. sADyatvAdikamAha .
“sADyaM tvagraktamAMsasTaM vAtaSlezmADikaYca yat .
medogaM dvandvajaM jApyaM varjyaM majjAsTisaMSritam ..
kfmikfddAhamandAgnisaMyuktaM yattridozajam” .
vAtaSlezmADikaYca yat etena sidDEkakuzWagajacarmma-
vipAdikAkiwiBAlasakAni sADyAni . majja-
pratyAsattyA SukragatamapyasADyam . kfmikfdAdyapi
varjjyamityanvayaH .. * .. arizwamAha .
“praBinnaM praSrutANgaYca raktanetraM hatasvaram .
paYcakarmmaguRAtItaM kuzWaM hantIha kuzWinam” ..
praBinnaM vidIrRam . hatasvaraM GarGarasvaram . paYca-
karmmaguRAtItaM asaMjAtAcamanAdipaYcakarmmaguRam ..
aTa tvagdfzwisAmyAt kuzWaBedatvAccAtrEva SvitramAha .
“kuzWEkasamBavaM SvitraM kilAsaYcAruRaM Bavet .
nirddizwamaparisrAvi triDAtUdBavasaMSrayam” ..
kuzWEkasamBavaM kuzWena saha ekastulyaH samBavo
nidAnaM yasya tat .. * .. Svitrasya BedAnAha . kilAsa-
YcAruRaM Bavet . Svitrameva raktamAMsASrayAt ki-
lAsamaruRaYca BavedityarTaH .. * .. nanu kuzWasya
Svitrasya ca ko Beda ityata Aha . nirddizwamapari-
srAvIti . SvitramaparisrAvi Bavati kuzWantu srAvi
aTa ca triDAtUdBavasaMSrayamiti trayo DAtavo
vAtapittakaPAsteByaH pfTagBUteBya udBavo yasya
tat . aTa ca trayo DAtavo raktamAMsamedAMsi saM-
Srayo'DizWAnaM yasya tat . kuzWaM sAnnipAtikaM
sarvvaDAtugataYca BavatIti BedaH .. * ..
dozaBedena lakzaRaBedARAha .
“vAtAdrUkzAruRaM pittAttAmraM kamalapatravat .
sadAhaM romaviDvaMsi kaPAcCetaM GanaM guru ..
sakaRqUkaM kramAdraktaM mAMsamedaHsu cAdiSet .
varRe nEvedfguBayaM kuzWaM taccottarottaram” ..
aruRamIzallohitam . kamalapatravadityanena maDye
Svetamante lohitaM boDayati . GanaM puzwam . kramA-
draktaM mAMsamedaHsu cAdiSet . taTA ca carakaH .
“aruRaM raktage vAte tAmraM pitte palaM gate .
SvetaM SlezmaRi medaHsTe SvitraM kuzWaM paraM param” ..
uBayaM dviviDamapi SvitraM varRena Idfgeva aruRaM
tAmraM SvetaYca . dozaBedAt dviviDaM dozajaM vraRa-
jaYca . taTA ca BojaH .. Svitrantu dviviDaM vidyA-
ddozaYaM vraRajaM taTA” . iti .. * ..
SvitraM sADyamasADyaYcAha .
“aSuklaromAbahalamasaMsfzwamaTo navam .
anagnidagDajaM sADyaM SvitraM varjyamato'nyaTA” ..
abahalaM tanu . anyacca .
“guhyapARitalOzWezu jAtamapyacirantanam .
varjjanIyaM viSezeRa kilAsaM sidDimicCatA” ..
[Page2-241-c+ 52]
guhyaM mehanaM BagaYca . talamatra pAdatalam . suSrute-
nAnte jAtamiti sAmAnyato nirddizwatvAt . a-
cirantanaM navamapi .. * .. kuzWasya saMsargajatve prasa-
NgenAnyAnapi saMsargajAn rogAnAha .
“prasaNgAt gAtrasaMsparSAt niSvAsAt sahaBojanAt .
ekaSayyASanAccApi vastramAlyAnulepanAt ..
kuzWaM jvaraSca SozaSca netrABizyanda eva ca .
OpasargikarogASca saMkrAmanti narAnnaram” ..
prasaNgAt prakarzeRa saNgaH prasaNgo mETunaM tasmAt .
gAtrasaMsparSAt tarhi mETunAditi viSezArTam .
vastramAlyAnulepanAt ekasmAdeva . Sozo yakzmA .
OpasargikarogAH SItalAdayaH .. * .. sakuzWasya
mftasya punarjAtasyApi kuzWaM BavatItyAha .
“mriyate yadi kuzWena punarjAtasya tadBavet .
nAto nindyataro rogo yaTA kuzWaM prakIrttitam” ..
etAvatA kuzWinAM kuzWaM sarvvaTA pratikaraRIyaM na
tadupekzaRIyam ..
aTa kuzWasya cikitsA .
“vAtottarezu sarpirvvamanaM Slezmottarezu kuzWezu .
pittottarezu mokzo raktasya virecanaYcezwam” ..
“paTyAkaraYjasidDArTaniSAvalgujasEnDavEH .
viqaNgasahitEH pizwErlepo mUtreRa kuzWanut” ..
avalgujaH vakucIti loke . paTyAdirlepaH .. * ..
“somarAjIBavaM cUrRaM SfNgaverasamanvitam .
udvarttanamidaM hanti kuzWe rAgakftAspadaB” ..
somarAjI vakucIti loke . somarAjyudvarttanam ..
“rasAyanaM pravakzyAmi brahmaRA yadudAhftam .
mArkaRqeyapraBftiBiryat prayuktaM maharziBiH .. * ..
puzpakAle tu puzpARi PalakAle PalAni ca .
saMgfhya picumarddasya tvaNmalAni dalAni ca ..
dviraMSAni samAhftya BAgikAni prakalpayet .
triPalA tryuzaRaM brAhmI svadaMzwrAruzkarAgnayaH ..
viqaNgasAravArAhIlohacUrRAmftAH samAH .
niSAdvayAvalgujakavyADiGAtAH saSarkkarAH ..
kuzWamindrayavAH pAWA cUrRamezAntu saMyutam .
KadirAsananimbAnAM GanakvATena BAvayet ..
saptaDA paYcanimbantu mArkavasya rasena ca .
snigDaH SudDatanurdDImAn yojayettacCuBe dine ..
maDunA tiktahavizA KadirAsanavAriRA .
lehyamuzRAmBasA vApi kolavfdDyA palaM Bavet ..
jIrRe tasmin saBaSnIyAd snigDaM laDuhitaYca yat ..
vicarccikodumbarapuRqarIka-
kapAladadrUkiwiBAlasAdi .
SatAruvisPowavisarpamAlAH
kaPaprakopaM triviDaM kilAsam ..
BagandaraSlIpadavAtarakta-
jaqAnDyanAqIvraRaSIrzarogAn .
sarvvAn pramehAn pradarAMSca sarvvAn
daMzwrAvizaM mUlavizaM nihanti ..
sTUlodaraH siMhakfSodaraH syAt
suSlizwasanDirmmaDunopayogAt .
sadozarogAdapi ye daSanti
[Page2-242-a+ 52]
sarpAdayo yAnti vinASamASu ..
jIvecciraM vyADijarAvimuktaH
SuBe rataScandrasamAnakAntiH” ..
ayamarTaH . nimbasya Pala-puzpa-tvak-patra-mUlAni
sarvvARi samuditAni dviguRAni cUrRitAni BfNga-
rAjasya rasena saptavArAn BAvayet . triPalAdIni
pAWAntAni samuditAnyekaBAgAni cUrRitAni
KadirAsananimbAnAM niviqakvATena BAvayet . tataH
sarvvamekIkftya maDvAdinAvalihyAt . paYcanimbA-
valehaH .. * ..
“SaSileKApaYcapalaM tAvadgirijasya guggulorddaSa ca .
tApyasya palatritayaM dve lohaSrAvaRIkAyAH ..
triPalAkaraYjapallavaKadiraguqUcItrivfddantyaH .
mustAviqaNgarajanIkuwajatvaknimbavahnisampAkAH ..
etE racitAM vawikAM maDuGftamiSrAM gilet prAtaH .
gomUtreRa ca kuzWaM nudantyasfgvAtamacireRa ..
SvitrARi pARqurogaM vizamAnudarapramehagulmAMSca .
nASayati valIpalitaM yogaH svAyamBuvo nAmnA” ..
SaSileKA somarAjI . girijasya SilAjatunaH .
tApyasya suvarRamAkzikasya . SrAvaRikA muRqI
iti loke . svAyamBuvo gugguluH .. * ..
“citrakaM triPalA vyozamajAjI kAravI vacA .
sEnDavAtivize kuzWaM cavyElAyavaSUkajam ..
viqaNgAnyajamodA ca mustA cAmaradAru ca .
yAvantyetAni sarvvARi tAvanmAtrantu guggulum ..
saNkzudya sarpizA sArdDaM guwikAM kArayedBizak .
prAtarBojanakAle ca KAdedagnibalaM yaTA ..
hantyazwAdaSa kuzWAni kfmIn duzwavraRAni ca .
grahaRyarSovikArAMSca muKAmayagalagrahAn ..
gfDrasImasTiBagnaYca gulmaYcApi niyacCati .
vyADIn kozWagatAMScApi jayedvizRurivAsurAn” ..
ekaviMSatiko gugguluH .. * ..
“vAtaraktADikAroktaH puraH kESorakAviDaH .
kuzWAnAM vAtaraktAnAM nASAya paramOzaDam” ..
kESorako gugguluH .. * ..
“BallAtakaM prasTayugaM CittvA droRajale kzipet .
prasTadvayaM guqUcyASca kzuRRaM tatrAmBasi kzipet ..
caturTAMSAvaSezantu kazAyamavatArayet .
vastrapUte kazAye ca vakzyamARAni niHkzipet ..
sarAvamAtraM gosarpirgodugDasyAQakaM taTA .
sitAM prasTamitAM dadyAt prasTArdDaM mAkzikaM kzipet ..
sarvvARyekatra BARqe tu pacenmfdvagninA SanEH .
sarvvadravye GanIBUte pAvakAdavatArayet ..
tatra kzepyARi cUrRAni brUmo vilvamitAmftA .
vAkucI cATa dadruGnaH picumarddo harItakI ..
DAtrI rAtriSca maYjizWA maricaM nAgaraM kaRA .
yavAnI sEnDavaM mustaM tyagelA nAgakeSaram ..
parpawaH patrakaM bAlamuSIraM candanaM taTA .
gokzuramya ca vIjAni karccUro raktacandanam ..
pfTaka palArdDamAnAnAM cUrRamezAmiha kzipet .
palamAtramidaM prAtaH samaSnIyAjjalena hi ..
nASayedavaleho'yaM kuzWAni niKilAnyapi .
[Page2-242-b+ 52]
vAtaraktAni sarvvARi sarvvARyarSAMsi mevitaH ..
vyAyAmamAtapaM vahnimamlaM mAMsaM daDi striyam .
tElAByaNgaM taTADvAnaM naro BallAtake tyajet” ..
iti amftaBallAtakAvalehaH .. * ..
“nimbaM gopAruRA kawvI trAyantI triPalA Ganam .
parpaWAvalgujAnantA vacA Kadiracandanam ..
pAWA SuRWI SawI BArgI vAsA BUnimbavatsakam .
SyAmendravAruRI mUrvvA viqaNgendrayavAnalam ..
hastikarRo'mftA drekA pawolaM rajanIdvayam .
kaRAragbaDasaptAhvakfzRavetroccawAPalam ..
maYjizWA lANgalI rAsnA naktamAlaH punarnavA .
dantI vijayasAraSca BfNgarAjaH kuraRwakam ..
aNkoWakaM ca SAKowaM dvipalAMSaM pfTak pfTak .
gfhRIyAttAni sarvvARi jaladroRe pacecCanEH ..
azwamAMSAvaSezantu kazAyamavatArayet .
viDAya vAsasA pUtaM sTApayedBAjane dfQe ..
BallAtakasahasrARi kziptvA trIRyarmmaRe'mBasi .
pacedazwAvaSezantu kazAyamavatArayet ..
tacca vastreRa saMSoDya dvO kazAyO vimiSrayet .
guqasya tu tulAM dattvA lehavat sADu sADayet ..
BallAtakasahasrARi tacca bIjAni vikzipet .
trikawu triPalA mustaM viqadgaM citrakaM taTA ..
sEnDavaM candanaM kuzWaM dIpyakaYca palaM pfTak .
sOganDyarTaM kzipettatra cAturjAtaM palaM palam ..
mahABallAtako hyeza mahAdevena BAzitaH .
prARinAM hitakAmAya jayecCIGraM prayogataH ..
SvitramOqumbaraM dadrUmfkzajihvaM sakAkaRam .
puRqarIkaYca carmmAKyaM visPowaM raktamaRqalam ..
PaRquM kApAlakaM kuzWaM pAmAnaYca vipAdikAm .
vAtaraktaM zaqarSAMsi pARqurogaM vraRaM kfmIn ..
raktapittamudAvarttaM kAsaM SvAsaM Bagandaram .
sadAByAsena palitamAmavAtaM sudustaram ..
niryantraRastu kaTito vihArAhAramETunEH .
kurute paramAM kAntiM pradIptaM jaWarAnalam ..
anupAnaM prayoktavyaM CinnAtoyaM payo'TavA .
Bojane tu sadA tyAjyamuzRamamlaM viSezataH” ..
gopA gAM pAtIti gopA gopakanyA Sveta sAu
iti loke . yata Aha nirGaRwaH . “SArivASAra-
dAsPowA gopakanyA pratAnikA” iti . tadvAcako
gopISabdaSca . yata Aha . gopI SyAmA SArIvA
syAdanantotpalaSArivetyamaraH .. gopANganA gopa-
vallI latAhvA kAzWaSAriveti madanapAlaH .. aruRA
atIsa . avalgujaH somarAjI . anantA durA-
laBA . candanaM Svetam . BArgyA alABe kaRwakArI-
mUlaM gfhRIyAt . SyAmA kfzRa sAu . hastikarRaH
haTikaRa . drekA vakAini . saptAhvaH Cativana .
kfzRavetraH jalavetasa . uccawAPalaM AraktaguYjA-
Palam . kuraRwakaH pItapuzpakawasarEyA . dIpyakaH
yavAnI . mahABallAtakaH .. * ..
“maYjizWA triPalA tiktA vacA dAru niSAmftA .
nimbaScEzAM kftaH kvATaH sarvvakuzWAni nASayet” ..
iti laGamaYjizWAdikvATaH .. * ..
[Page2-242-c+ 52]
“maYjizWA vAkucI cakramarddaSca picumarddakaH .
harItakI haridrA ca DAtrI vAsA SatAvarI ..
balA nAgabalA zazwImaDukaM kzu rako'pi ca .
pawolasya latoSIraM guqUcI raktacandanam ..
maYjizWAdirayaM kvATaH kuzWAnAM nASanaH paraH .
vAtaraktasya saMharttA kaRqU maRqalaKaRqanaH” ..
iti maDyamamaYjizWAdikvATaH .. * ..
“maYjizWA kuwajAmftA GanavacASuRWIharidrAdvayaM
kzudrArizwapawolakuzWakawukABArgIviqaNgAgnikam .
mUrvvAdArukaliNgaBfNgamagaDAtrAyantipAWAvarI .
gAyattrItriPalAkirAtakamahAnimbAsanAragbaDam ..
SyAmAvalgujacandanaM varuRakaM danto ca SAKowakaM
vAsA parpawasArivA prativizAnantA viSAlA jalam ..
maYjizWAdirayaM kazAyamiti yaH saMsevate tasya tu
tvagdozA hyacireRa yAnti vilayaM kuzWAni cAzwAdaSa ..
nASaM gacCati vAtaraktamaKilaM naSyanti raktAmavA
vIsarpastvaci SUnyatA nayanajA rogAH praSAmyanti ca” ..
arizwaH nimbaH . kaliNgamindrayavam . BfNgaM BaNgarA .
varI SatAvarI . gAyattrI KadiraH . asanaH vi-
jayasAraH . SyAmA priyaNguH . candanamatra raktaM
grAhyam . sArivA sAu . anantA durAlaBA .
viSAlA indravAruRI . jalaM netravAMlA .
iti bfhanmaYjizWAdikvATaH .. * ..
“maricaM trivftA mustA haritAlaM manaHSilA .
devadAru haridre dve mAMsI kuzWaM sacandanam ..
viSAlAM karavIraYca kzIramarkasamudBavam .
gomayasya rasaM kuryyAt pratyekaM karzasaMmitam ..
vizasyArdDapalaM deyaM tElaM prasTamitaM kawu .
paceccaturguRe nIre gomUtre dviguRe taTA ..
maricAdyamidaM tElamaByaNgAt kuzWanASanam .
etasyAByaNgataH SvitraM vivarRaM tatkzaRAt Bavet ..
tElametat jayet kaRqUM pAmAM siGmaM vicarccikAm .
puRqarIkaM taTA dadruM SUnyatAM nityasevinAm ..
iti laGumaricAdyaM tElam .. * ..
“maricaM trivftA dantI kzIramArkaSakfdrasaH .
devadAru haridre dve mAMsI kuzWaM sacandanam ..
viSAlA karavIraSca haritAlaM manaHSilA .
citrakaM lANgalI mustA viqaNgaM cakramarddakaH ..
SirIzaH kuwajo nimbaH saptaparRo'mftA snuhI .
sampAko naktamAlaSca Kadiro vAkucI vacA ..
jyotizmatI ca palikA vizaM dvipalikaM Bavet .
AQakaM kawutElasya gomUtraYca caturguRam ..
mftpAtre lohapAtre vA SanErmmf dvagninA pacet .
maricAdyamidaM tElaM mahanmuniBirIritam ..
Bizagetena tElena mrakzayet kozWikAn vraRAn .
pAmAvicarcci kAdadrukaRqU visPowakAni ca ..
valI ca palitaM CAyA nIlaM vyaNgaM taTEva ca .
aByaNgena praRaSyanti sOkumAryyaYca jAyate ..
praTame vayasi strIRAM yAsAM nasyaM pradIyate .
tAsAmapi jarAM prApya na syAtAM sKalitO stanO ..
valIvarddasturaNgo vA gajo vA vAyupIqitaH .
triBiraByaYjanErasya BavenmArutavikramaH” ..
[Page2-243-a+ 52]
jyotizmatI mAlakaNgunI iti loke .
iti mahAmaricAditElam .. * ..
“tAlakasya tu patrARi yasya santi pfTak pfTak .
aBrakasyEva tadgrAhyaM haritAlaM cikitsakEH ..
punarnavAyAH sarase tAlakaM tadvimarddayet .
dinameMkaM tatastasmin GanatvaM gamite sati ..
kurvvIta cakrikAM tAM tu Sozayet samyagAtape .
punarnavAsamastANgakzAre sTAlIM galAvaDi ..
pUrayecca tataH kzAraM draQayet pIqanena hi .
kzArasyopari tAM dadyAt tAlakasya tu cakrikAm ..
tata AcCAdanaM dattvA mudrAM kftvA viSozayet .
sTAlIM cullyAM niDAyAgnimamandaM jvAlayet Bizak ..
nirantaramahorAtrapaYcakaM tena siDyati .
svANgaSItaM samuttAryya gfhRIyAdrasamuttamam ..
tAlakeSvaranAmAyaM Bukto guYjAmito rasaH .
guqUcyAdikazAyeRa gadAnetAn vinASayet ..
azwAdaSApi kuzWAni vAtaraktaM taTodDatam .
PiraNgadeSajaM rogaM dustaraYca vyapohati ..
etadBezajasevI tu lavaRAmlO vivarjayet .
taTA kawurasaM vahnimAtapaM dUratastajet ..
lavaRaM yaH parityaktuM na Saknoti kaTaYcana .
sa tu sEnDavamaSnIyAt maDuroparaso hi saH” ..
iti tAlakeSvaro rasaH .. * ..
“tAlatApyaSilAsUtawaNkaRaM sinDusaMyutam .
ganDArkO dviguRO sUtAjjambIrAdBiH pramarddayet ..
zaqahaM puwitaM zoQA BUDare sakalaM tvidam .
zawpalaM dvipalaM tAmraM lohaBasma catuzpalam .
jambIrAdBirdinaM GfzwaM triMSadaMSaM vizaM kzipet .
asya mAzadvayaM KAdenmahizIGftasaMyutam ..
maDvAjyErvvAkucIbIjEH karzaM lihyAttataH param .
tAlakeSvaranAmAyaM sarvvakuzWaharo rasaH” .
arko mAritaM tAmram . dvitIyatAlakeSvaro rasaH .. * ..
“raso valistAmramayaH puro'gniH
SilAjatu syAdvizatindukaSca .
varA ca tulyaM gaganaM karaYja-
bIjaM pfTagBAgacatuzwayaYca ..
saMmardya sarvvaM maDunA Gftena
Gftasya pAtre nihitaM praMyatnAt .
karzaM Bajet pratyahamasya paTyaM
SAlyodanaM dugDamaDutrayaYca ..
viSIrRakarRANgulinAsiko'pi
Bavedanena smaratulyamUrttiH .
dArAparityAga iha pradizwo
jalOdanaM tatra nibadDamUle” ..
tAmramayaSca mAritam . puro gugguluH . agni-
Scitrakam . vizatindukaH kucilA . varA triPalA .
rasAdi triPalAntaM sarvvaM tulyam . gaganamaBrakam .
karaYjabIjaYca pfTak caturguRaM rasAt . tatra kuzWe
badDamUle sati jalOdanameva paTyam .
iti galatkuzWArirasaH .. * ..
“aTa nAgavaDAKyasya rasasya viDirucyata ..
yaH purA munivarErudAhfto
[Page2-243-b+ 52]
yaScikitsakajanEH samAhftaH .
yastu kuzWaparamopakArako
nAgamAraRaviDiH sa liKyate ..
supakvAM sTAlikAmekAmAQakAmbuDftikzamAm .
guqacUrRakftEH paNkErAgalaM lepayedvahiH ..
ganDakaM BizagAnIya SarAvamitamuttamam .
cUrRayitvA tadardDantu tasyAM sTAlyAM prasArayet ..
SarAvArdDasya tAmrasya patrARyatitanUni ca .
sTAlyAM yadganDakaM tasminnuparyyupari DArayet ..
SarAvArdDasya sIsasya patrARi ca tanUni ca .
DArayettAmrapatrARAmuparyyeva taTEva ca ..
ganDakasya SarAvArdDaM yatrARAmantarAntarA .
dattvA tasyAvaSezantu sarvvezAmupari kzipet ..
tataH piDAnaM dattvA tu vidaDyAt sanDimudraRam .
guqaM cUrRaYca KadiraM miSrayettena mudrayet ..
mudrAM saMSozya tAM sTAlIM cullyAmupari DArayet .
tadaDo jvAlayedagniM dvAdaSapraharAvaDi ..
svANgaSItaM samuttAryya tato nizkASya cOzaDam .
SilAyAM cUrRayitvA tu vastrapUtaYca kArayet ..
tridroRajalayogyantu viSAlAsyaM mahAGawam .
guqacUrRakftEH paNkErAgalaM lepayedvahiH ..
sarpaH zazwyaNgulAyAmaH sArdDazazwyaNgulo'TavA .
PaRikaH kfzRavarRaH syAt kiM vA goDUmavarRavAn ..
vaDastasya viDAtavyo yaTA deho na Bidyate .
tAlakaM sadalaM yattaccUrRayet kuqavadvayam ..
vizaM palamitaM kzuRRaM dattvA dattvAntarAntaram .
haritAlasya cUrRena pUrayedBujagodaram ..
vizaM palamitaM kzuRRaM vAkucIM palasaMmitAm .
BallAtakaM supakvaM yat prasTamEndrayavaM taTA ..
sarvvARi samyagAstIryya DArayeta mahAGawe .
tezAmupari sarpaYca DArayet kuRqalIkftam ..
sarpasyopari saMCidya DAryyARyetAni pIqanEH .
sanAlamarkapatraM tu SarAvayugalaM kzipet ..
snuhIdalaM sanAlaYca kzipet prasTamitaM taTA .
vawaprarohaM prasTaM ca kumArIM prasTasaMmitAm ..
dattvA piDAnaM cUrRena guqena KadireRa ca .
mudrayet saha vastreRa mfdA kuwitayApi ca ..
mudrAM saMSozya cullyAntu DArayettaM mahAGawe .
tadaDo jvAlayedagniM yAmamekaM yaTOdane ..
tato haWAgnirdAtavyo yAvat syuH praharA daSa .
punaH praharamekaYca vahniM dadyAdyaTOdane ..
tato lOhe kawAhe tu SarAvatritayonmite .
goGftaM prakzipet sarvvamOzaDaM yadGawe sTitam ..
dattvAgniM cAlayettAvadyAvaduttizWate'nalaH .
BezajaM ca BavecCvetaM tatastasmin parikzipet ..
BfzwAyAH sPawikAKyAyA dve pale tatra niHkzipet .
Bfzwasya waNkaRasyApi palayugmaYca niHkzipet ..
tataH praharamekaM taccAlayeccullikopari .
tatastAmraYca sAsaYca miSrayitvAvatArayet ..
raso nAgavaDAKyo'yaM viDinAnena siDyati
AdO guYjAmitaM KAdettAvanmaricasaMyutam ..
krameRa vardDayettAvadyAvadguYjAcatuzwayam .
[Page2-243-c+ 52]
vardDayenmaricaYcApi taTEva hi yaTArasam ..
yavasya parpawIM BoktuM dadyAdDA zazwikOdanam .
lavaRaM varjayet sapta dinAni guRalolupaH ..
lavaRaM yaH parityaktuM na Saknoti kaTaYcana .
sEnDavaM KAdayettena tacca saptadinopari ..
rasenAnena naSyanti kuzWAni sakalAnyapi .
sannipAtASca naSyanti rAjayakzmAdayastaTA ..
iti nAgavaDAKyo rasaH .. * .. aTa viSizwAnAM
kuzWAnAM cikitsA . tatra siDmasya cikitsA .
“kuzWaM mUlakabIjaM priyaNgavaH sarzapA rajanI .
etat keSarazazWaM nihanti ca bahuvArzikaM siDmam ..
SirIzarasena pizwaM mUlakabIjaM pralepataH siDmam .
kzAreRa vA kadalyA rajanImiSreRa nASayati ..
dArvI mUlakabIjAni tAlakaH suradAru ca .
tAmbUlapatraM sarvvARi kArzikARi pfTak pfTak ..
SaNKacUrRantu SARaH syAt sarvvARyekatra vAriRA .
pezayeta pralepo'yaM siDmAnAM nASanaH paraH” .. * ..
aTa carmmadalasya cikitsA .
“salile cAmrapeSI tu kiYcitsEnDavasaMyutA .
tAmrapAtre vinirGfzWA lepAccarmmadalApahA” ..
AmrapeSI AmacUra .
“salilena tu SuzkARi GfzwvA DAtrIPalAni ca .
karAByAM suKamApnoti naraScarmmadalAnvitaH” .. * ..
aTa pAmAcikitsA .
“jIrakasya palaM pizwaM sindUrArdDapalaM taTA .
kawutElaM pacedAByAM sadyaH pAmAharaM param” ..
kawutElaM zawpalamitam . jIrakAditElam .. * ..
“maYjizWAtriPalAlAkzAlANgalIrAtriganDakEH .
cUrRitEstElamAdityapAkaM pAmAharaM param” ..
iti AdityapAkatElam ..
“sEnDavaM cakramarddaSca sarzapAH pippalI taTA .
AranAlena saMpizwAH pAmakaRqUharAH smftAH” .. * ..
aTa kacCUcikitsA .
“arkkapatrarase pakvaM haridrAkalkasaMyutam .
nASayet sArzapaM tElaM pAmAM kacCUM vicarccikAm” ..
arkatElam .
“manaHSilAlaM kAsIsaM ganDASmA sinDujanma ca .
svarRakzIrI SilABedI SuRWI kuzWaYca mAgaDI ..
lANgalIkaravIraSca dadruGnaH kfmihAnalaH .
dantInimbadalaYcEBiH pfTakkarzamitErBizak ..
kalkIkftEH pacettElaM kawuprasTadvayonmitam .
arkasIhuRqadugDena pfTakpalamitena ca ..
gomUtrasyAQakenApi SanErmfdvagninA pacet .
aByaNgena haredetat kacCUduHsADyatAmapi ..
pAmAnaYca taTA kaRqU tvagvyADiruDirAmayAn .
kacCUrAkzasanAmedaM tElaM hArItaBAzitam ..
iti kacCUrAkzasanAmatElam .. * ..
aTa dadrucikitsA .
“kuzWaM kfmiGno dadruGno niSAsEnDavasarzapAH .
amlapizwAH pralepo'yaM dadrukuzWanisUdanaH ..
dUrvvA'BayAsEnDavacakramarda-
kuWErakAH kAYcikatakrapizwAH .
[Page2-244-a+ 52]
triBiH pralepErapi badDamUlaM
dadruYca kuzWaYca vinASayanti ..
kuWerakaH mamarI iti loke .
loke gaRqilakAKyA sidDArTaSca snuhIkzIram .
trayamiti samaBAgaM syAdezAM dviguRastu dadruGnaH ..
azwaguRe gotakre tAni prakftAni sandaDyAt .
divasatritayAdUrdDaM samyaNnizpezayettAni ..
vanyopalena GfzwvA dadrumAlepayettena ..
saptAhAllepo'yaM dadrumavaSyaM vinASayati” .. * ..
aTa Svitrasya cikitsA .
“viBItakatvaNmalapUjawAnAM
kvATena kftvA guqasaMyutena .
avalgujaM bIjamapAkaroti
SvitrARi kfcCrARyapi puRqarIkam” ..
malapUH kAkoqumbarikA . avalgujaH somarAjI .
“kuqavAvalgujabIjaM haritAlaM taccaturTAMSam .
manaHSilA tAlakArdDA guYjAPalamagnimUlaYca ..
mUtreRa gavAM pizwaM suvarRatAkArakaM Svitrasya .
SvitrakuzWaM vrajatyastaM pakzArdDenADikena vA ..
girikarRyA sitAyASca mUlena parilepitam” ..
girikarRI nIlAparAjitA ..
“kvATaH savAkucIcUrRo DAtrIKadirasArayoH .
SaNKendukundaDavalaM SvitraM saMsevito hanti ..
maTitena pibet cUrRaM kAkoqumbaryyavalgujam .
tElAkto GarmmasevI syAttakrASI Svitrahft Bavet” ..
maTitaM nirjjalaM viloqitaM daDi .
takraM caturTAMSajalayuktaM vastrapUtaM daDi .
“Kadirasya palAnyazwO somarAjyAH paladvayam .
triPalA picumarddaSca dAru dArvvaTa parpawI ..
pfTak palAMSamudDftya siMhikAyAH paladvayam .
jalAQakadraye sADyaM yAvat pAdAvaSezitam ..
kvATyamAnaYca mfdvagnO GftaprasTaM vipAcayet .
catuzpalaM somarAjyAH Kadirasya palaM taTA ..
pawolamUlaM triPalAM trAyamARAM durAlaBAm .
karzArdDaM kawukaM cApi kArzikaM sUkzmapezitam ..
paladvayaM kOzikasya SudDasyAtra pradApayet .
sidDaM sarpiridaM SvitraM hanyAdamBa ivAnalam ..
azwAdaSAnAM kuzWAnAM paramaYcEtadOzaDam .
somarAjIGftaM nAma nirmmitaM brahmaRA purA ..
lokAnAmupakArAva SvitrakuzWAdirogiRAm” ..
iti somarAjIGftam ..
“mahOzarDa mahAmedA nimbapatrARi sarzapAH .
manaHSilA ca sindUraM padmacAriRyavalgujam ..
haridre haritAlaYca triPalA pItaganDakaH .
etAni saBaBAgAni vizArdDAMSAni yojayet ..
sarpizaSca palAnyazwO devadArurasaM SuBam .
dviguRaM triguRaM kzIraM gomftraYca caturguRam ..
tAmrapAttre tu saMsyApya SanErmmfdvagninA pacet .
caturmAgAvaSezantu sakalkamavatArayet ..
agnO kziptantu niHSabdaM jalamuktaM vicakzaRaH .
aByaNgapAnayorgogAdASu sarvvAn gadAn jayet ..
azwAdaSAnA kuzWAnAM dadrURAM SvitriRAM taTA .
[Page2-244-b+ 52]
duzwanAqIzu martyAnAM srAviRAM kIwinAM taTA ..
asfksrAvaparItA ye ye ca tyaktaBizakkriyAH .
sarvvagrahaviyuktAnAM SIrRANgAnAM viSezataH ..
sarvvaDAtugate kuzWe patitaM BUSiroruham .
GarGarAvyaktaGozARAM taTA sarvvANgavAtinAm ..
pAne'ByaNge taTA nasye vastikarmmaRi nityaSaH .
saptarAtraprayogeRa sarvvakuzWAni nASayet ..
dvisaptAhaprayogeRa pUrRacandraniBAnanaH .
jAtakeSanaKaSmaSrurBAti zoqazavarzavat ..
anaNgasadfSaH sAkzAt sarvvAmayavinASanaH .
etat GftaM mahASrezWaM BArgaveRAvatAritam ..
manuzyARAM hitArTAya sarvvavyADiharaM param .
mahAmArttaRqakamidaM GftaM sarvvAmarArccitam” ..
iti mahAmArttaRqaGftam .. * .. iti kuzWADi-
kAraH .. iti BAvaprakASaH ..
<LEND>
