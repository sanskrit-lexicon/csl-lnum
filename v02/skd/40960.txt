<L>40960<pc>5-465-a<k1>syamantakaH<k2>syamantakaH
syamantakaH¦, puM, SrIkfzRasya hastamaRiH . yaTA, --
“maRiH syamantako haste BujamaDye tu kOstuBaH .”
iti hemacandraH .. * ..
aTa syamantakopAKyAnam .
SrISuka uvAca .
“AsIt satrAjitaH sUryyo Baktasya paramaH saKA .
prItastasmE maRiM prAdAt sa ca tuzwaH syamantakam ..
sa taM biBranmaRiM kaRWe BrAjamAno yaTA raviH .
pravizwo dvArakAM rAjaMstejasA nopalakzitaH ..
taM vilokya janA dUrAttejasA muzRadfzwayaH .
dIvyate'kzErBagavate SaSaMsuH sUryyaSaNkitAH ..
nArAyaRa namaste'stu SaNKacakragadADara .
dAmodarAravindAkza govinda yadunandana ..
eza AyAti savitA tvAM didfkzurjamatpate .
muzRan gaBasticakreRa nfRAM cakzuMzi tigmaguH ..
nanvanvicCanti te mArgaM trilokyAM vibuDarzaBAH .
jYAtvAdya gUQaM yaduzu drazwuM tvAM yAtyajaH praBo ..
SrISuka uvAca .
niSamya bAlavacanaM prahasyAmbajalocanaH .
prAha nAsA ravirdevaH satrAjinmaRinA jvalan ..
satrAjit svagfhaM SrOmat kftakOtukamaNgalam .
praviSya devasadane maRiM viprErnyaveSayat ..
dine dine svarRaBArAnazwO sa sfjati praBo .
durBikzamAryyarizwAni sarpADivyADayo'SuBAH ..
na santi mAyinastatra yatrAste'Byarccito maRiH .
sa yAcito maRiM kvApi yadurAjAya SOriRA .
nEvArTakAmukaH prAdAt yAcYABaNgamatarkayan ..
tamekadA maRiM kaRWe pratimucya mahApraBam .
praseno hayamAruhya mfgayAM vyacarad vane ..
prasenaM sahayaM hatvA maRimAcCidya keSarI .
giriM viSan jAmbavatA nihato maRimicCatA ..
so'pi cakre kumArasya maRiM krIqanakaM gale .
apaSyan BrAtaraM BrAtA satrAjit paryyatapyata ..
prAyaH kfzRena nihato maRigrIvo vanaM gataH .
BrAtA mameti tat SrutvA karRe karRe'japan janAH ..
BagavAMstadupaSrutya duryaSo liptamAtmani .
mArzwuM prasenapadavImanvapadyata nAgarEH ..
hataM prasenamaSvaYca vIkzya keSariRA vane .
taYcAdripfzWe nihatamfkzeRa dadfSurjanAH ..
fkzarAjavilaM BImamanDena tamasAvftam .
eko viveSa BagavAnavasTApya bahiH prajAH ..
tatra dfzwvA maRiSrezWaM bAlakrIqanakaM kftam .
harttuM kftamatistasminnavatasTe'rBakAntike ..
[Page5-465-b+ 52]
tamapUbba naraM dfzwvA DAtrI cukroSa BItavat .
tat SrutvAByadravat krudDo jAmbavAn balinAM
varaH ..
sa vE BagavatA tena yuyuDe svAminAtmanaH .
AsIttadazwaviMSAhamitaretaramuzwiBiH ..
kzIRasattvaH svinnagAtrastamAhAtIvavismitaH .
jAne tvAM sarvvaBUtAnAM prARa ojaH saho balam .
vizRuM purARapuruzaM praBavizRumaDISvaram ..
iti vijYAtavijYAnamfkzarAjAnamacyutaH .
vyAjahAra mahArAja BagavAn devakIsutaH ..
maRihetoriha prAptA vayamfkzapate vilam .
BiTyABiSApaM pramfjannAtmano maRinAmunA ..
ityuktaH svAM duhitaraM kanyAM jAmbavatIM mudA
arhaRArTaM sa maRinA kfzRAyopajahAra saH ..
satrAjitaM samAhUya saBAyAM rAjasanniDO .
prAptiYcAKyAya BagavAn maRiM tasmEnyavedayat ..
so'nuDyAyaMstadevAGaM balavadvigrahAkulaH .
kaTaM mfjAmyAtmarajaH prasIdedvAcyutaH kaTam ..
evaM vyavasito budDyA satrAjit svasutAM SuBAm .
maRiYca svayamudyamya kfzRAyopajahAra saH ..
BagavAnAha na maRiM pratIcCAmo vayaM nfpa .
tavAstu devaBaktasya vayaYca PalaBAginaH ..”
iti BAgavate 10 skanDe 56 aDyAyaH ..
sOraBAdrIyacaturTyAM candradarSane tadupAKyAnaSravaRa-
viDiryaTA, brahmapurARe siMhArkADikAre .
“nArAyaRo'BiSaptastu niSAkaramarIcizu .
sTitaScaturTyAmadyApi manuzyAyApatecca saH ..
ataScaturTyAM candrantu pramAdAdvIkzya mAnavaH .
paWedDAtreyikAvAkyaM prANmusvo vApyudaNmuKaH ..”
aBiSaptaH parIvAdavizayIBUtaH . so'BiSApaH .
DAtreyikAvAkyaM vizRupurARe .
“siMhaH prasenamavaDIt siMho jAmbavatA hataH .
sukumAraka mArodIstava hyeza syamantakaH ..”
anena mantreRABimantritaM jalaM peyam . AcArAt
syamantakopAKyAnaYca Srotavyam . iti tiTyAdi-
tattvam ..
<LEND>
