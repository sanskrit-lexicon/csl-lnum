<L>20817<pc>3-080-a<k1>palASaH<k2>palASaH
palASaH¦, puM, (palASAni parRAni santyasya . “arSa
AdiByo'ca .” 5 . 2 . 127 . ityac .) svanAma-
KyAtavfkzaH . sa tu brahmaRaH svarUpaH . yaTA, --
[Page3-080-b+ 52]
sUta uvAca .
“aSvatTarUpo BagavAn vizRureva na saMSayaH .
rudrarUpo vawastadvat palASo brahmarUpaDfk ..
darSanasparSasevAsu te vE pApaharAH smftAH .
duHKApadvyADiduzwAnAM vinASakAriRo Druvam ..
fzaya UcuH .
kaTaM vfkzatvamApannA brahmavizRumaheSvarAH .
etat kaTaya sarvvajYa ! saMSayo'tra mahAn hi naH ..
sUta uvAca .
pArvvatISivayordevEH surataM kurvvatoH kila .
agniM brAhmaRaveSena prezya viGnaM kftaM purA ..
tatastu pArvvatI krudDA SaSApa tridivOkasaH .
retaHsekasuKaBraMSakampamAnA tadA ruzA ..
pArvvatyuvAca .
krimikIwAdayo'pyete jAnanti surateH suKam .
tasmAnmamasuKaBraMSAdyUyaM vfkzatvamApsyaTa ..
sUta uvAca .
evaM sA pArvvatI devI aSapat krudDamAnasA .
tasmAdvfkzatvamApannA brahmavizRumaheSvarAH ..”
iti pAdmottaraKaRqe 160 aDyAyaH ..
tatparyyAyaH . kiMSukaH 2 parRaH 3 vAtapoTaH 4 .
ityamaraH . 2 . 1 . 29 .. yAjYikaH 5 triparRaH 6
vakrapuzpaH 7 pUtadruH 8 brahmavfkzakaH 9 brahmopa-
netA 10 kAzWadruH 11 . asya guRAH . kazA-
yatvam . uzRatvam . krimidozavinASitvaYca .. tad-
bIjaguRaH . pAmakaRqUtidadrutvagdozanASitvam ..
tatpuzpaguRaH . uzRatvam . kaRqUkuzWanASitvaYca ..
tatpuzpaM caturviDaM yaTA, rAjanirGaRwe .
“raktaH pItaH sito nIlaH kusumEstu viBAvyate .
kiMSukErguRasAmyo'pi sito vijYAnadaH smftaH ..”
“palASaH kiMSukaH parRo yAjYiko raktapuzpakaH .
kzAraSrezWo vAtapoTo brahmavfkzaH samidvaraH ..
palASo dIpano vfzyaH sarozRo vraRagulmajit .
kazAyaH kawukastiktaH snigDo gudajarogajit ..
BagnasanDAnakfddozagrahaRyarSaHkrimIn haret .
tatpuzpaM svAdu pAke tu kawu tiktaM kazAyakam ..
vAtalaM kaPapittAsrakfcCrajidgrAhi SItalam .
tfqdAhaSamanaM vAtaraktakuzWaharaM param ..
PalaM laGUzRaM mehArSaHkrimivAtakaPApaham .
vipAke kawukaM rUkzaM kuzWagulmodarapraRut ..”
iti BAvaprakASaH ..
palASaBedA . yaTA, --
“tadBede syAt kiMSulukaH kiYcalo hastikarRakaH ..”
iti SabdaratnAvalI ..
(palASasya PalapuzpAdO klI ..) SawI . (palaM
mAMSaM aSnAtIti . pala + aS + aR . yadvA,
pale mAMse ASA yasya .) rAkzasaH . iti
medinI . Se, 24 .. haritaH . magaDadeSaH . iti
SabdaratnAvalI ..
<LEND>
