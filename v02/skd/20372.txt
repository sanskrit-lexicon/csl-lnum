<L>20372<pc>3-051-a<k1>paramARuH<k2>paramARuH
paramARuH¦, puM, (paramaH sarvvacaramako'RuH .)
pfTivyAdiBUtacatuzwayAnAM dbyaRukAnAmavayavaH .
sa ca nityaH niravayavaH tataH kimapisUkzmaM nAsti .
yaTA, --
“nityAnityA ca sA dveDA nityA syAdaRulakzaRA .
anityA tu tadatyA syAt sEvAvayavayoginI ..”
pArimARqalyanAmakatatparimARantu na kasyApi
kAraRam . yaTA,
“pArimARqalyaBinnAnAM kAraRatvamudAhftam ..”
jalAdiparamARurUpasya nityatvam . pArTivapara-
mARurUpasyAnityatvam . pArTivaparamARurUpa-
syAnityatvam . yaTA, BAzAparicCede ..
“jalAdiparamARO tannityamanyat sahetukam .”
tEreva paramARuBirAdyupAdAnErdvyaRukatrasareRvAdi-
krameRa sTUlakzitijalatejomarutaH sfjati parame-
SvaraH . yaTA AyojanaM paramARukarmma taTA
ca sargAdyakAlInaM dbyaRukAramBakaparamARukarmma
yatnajanyaM prayatnavadAtmasaMyogajanyaM vA karmmatvAt
asmadAdiSarIrakarmmavat iti kusumAYjaliH ..
pralaye'tisTUlasTUlanASAnantaraM paramARukriyA-
viBAgapUrvvasaMyoganASAdikrameRa dvyaRukanASA-
ttizWanti paramARava eveti . yaTA, --
“doDUyamAnAstizWanti pralaye paramARavaH .”
iti prAcInakArikA ..
tasya mahattvABAvAdatIndriyatvam . yaTA . mahattvaM
zaqviDe heturiti BAzAparicCedaH .. * ..
kAlaviSezaH . yaTA, SrIBAgavate 3 . 11 . 4-5 ..
“sa kAlaH paramARurvE yo BuNkte paramARutAm .
sato viSezaBug yastu kAlaH sa paramo mahAn ..
aRurdvO paramARU syAttrasareRustrayaH smftaH .
jAlArkaraSmyavagataH KamevAnupatannagAt ..”
asyArTaH . etadeva prapaYcayati sa ityAdinA .
sataH prapaYcasya paramARutAM paramARvavasTAM yo
BuNkte sa kAlaH paramARuH tasyEvAviSezaM
sAkalyaM yo BuNkte sa paramamahAn . ayamarTaH
[Page3-051-b+ 52]
graharkzatArAcakrasTa ityAdinA yat sUryyaparyyawanaM
vakzyati tatra sUryyo yAvatA paramARudeSamati-
krAmati tAvAn kAlaH paramARuH . yAvatA ca
dvAdaSarASyAtmakaM sarvvaM BuvanakozamatikrAmati
sa paramamahAn saMvatsarAtmakaH tasyEvAvfttyA
yugamanvantarAdikrameRa dviparArdDAntatvamiti . taTA
ca paYcame sUryyagatyEva kAlAdiviBAgaM vakzyati . 5 .
idAnIM dvyaRukAdilakzaRapUrvvakaM maDyamakAlAvasTAM
kaTayati dvO paramARU aRuH syAt trayo'Rava-
strasareRuH sa tu pratyakza ityAha jAlArketi
gavAkzapravizwezvarkaraSmizvavagataH ko'sO yo'ti-
laGutvena KamevAnupatan agAt gataH . na
gAmiti pAWe KamevAnupatannavagataH na tu gAM
pfTvIm . iti SrIDarasvAmI ..
<LEND>
