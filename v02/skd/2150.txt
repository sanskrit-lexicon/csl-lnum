<L>2150<pc>1-098-c<k1>arkaH<k2>arkaH
arkaH¦, puM, (arca + karmmaRi GaY, kutvam .) sUryyaH .
indraH . tAmraM . sPawikaH . iti medinI .. paRqitaH .
iti SabdaratnAvalI .. jyezWaBrAtA . iti daRqA-
dinATaH .. lakzaRayA ravivAraH . iti jyotiGaM ..
vfkzaviSezaH . Akanda iti BAzA . tatparyyAyaH .
kzIradalaH 2 pucCI 3 pratApaH 4 kzIrakARqakaH
5 vikzIraH 6 kzIrI 7 KarjjuGnaH 8 SItapuzpakaH
9 jamBanaH 10 kzIraparRI 11 vikIraRaH 12
sadApuzpaH 13 sUryyAhvaH 14 AsPotakaH 15 tUla-
PalaH 16 SukaPalaH 17 . iti rAjanirGaRwaH ..
vasukaH 18 AsPotaH 19 gaRarUpaH 20 mandAraH
21 arkaparRaH 22 . ityamaraH .. * .. aTa SvetA-
rkaparyyAyaH . alarkaH 1 rAjArkaH 2 pratApasaH 3
gaRarUpI 4 .. * .. aTa raktArkaparyyAyaH . viSvoraH
1 sadApuzpI 2 rUpikA 3 AdityapuzpikA 4
divyapuzpikA 5 arkaH 6 . iti ratnamAlA ..
asya guRAH . kawutvaM . uzRatvaM . agnikAritvaM .
vAtaSoTavraRArSaHkuzWakriminASitvaYca . iti rAja-
nirGaRwaH .. kaPadozanASitvaM . tIkzRatvaYca . asya
kzIraguRAH . krimidozavraRanASitvaM . kuzWArSa-
udararogezu hitakAritvaYca . iti rAjavallaBaH ..
tasya paryyAyaguRAH .
“SvetArko gaRarUpaH syAnmandAro vasuko'pi ca .
[Page1-099-a+ 52]
SvetapuzpaH sadApuzpaH sa bAlArkaH pratApasaH ..
rakto'paro'rkanAmA syAdarkaparRo vikIraRaH .
raktapuzpaH SuklaPalastaTAsPotaH prakIrttitaH ..
arkadvayaM saraM vAtakuzWakaRqUvizavraRAn .
nihanti plIhagulmArSaHSlezmodarayakftkfmIn ..
SuklArkakusuBaM vfzyaM laGu dIpanapAcanaM .
arocakaprasekArSaHkAsaSvAsanivAraRaM ..
raktArkapuzpaM maDuraM satiktaM
kuzWakfmiGnaM kaPanASanaYca .
arSo vizaM hanti ca raktapittaM
saMgrAhi gulme SvayaTO hitaM tat ..
kzIramarkasya tiktozRaM snigDaM salavaRaM laGu .
kuzWagulmodaraharaM SrezWametadvirecanaM” ..
iti BAvaprakASaH .. * .. niryAsaviSezaH . Araka
iti AravIBAzA . tasya viDiryaTA, --
“dravyakalpaH paYcaDA syAt kalkacUrRaM rasastaTA .
tElamarkaH kramAjjYeyaM yaTottaraguRaM priye ..
pfTak dvandve sannipAte saNkare'sADyarogiRi .
kramAdete prayoktavyA anyaTA nu vinASakAH ..
Adye guRA guRAH sarvve dvitIyaYca tato laGu .
tftIyaM SIGrakAri syAt caturTaM nAtidozakft ..
paYcamaM dozarahitaM guRasadyaHprakASakaM .
paYcamasya tu sAmarTyaM svayaM paYcAnano'bravIt .
varzARAntu sahasrARi kaTyate'harniSaM mayA .
sampUrRo nEva jAyeta kalpo'rkasya daSAnana .. * ..
puMvAre puruzarkze ca divArko yastu nirmmitaH ..
ramaRIzu pradAtavyo vilomAt puMsu yojayet ..
lohacUrRaM gOrikaYca KawikA BfzwamfttikA .
mfttikAsTiBavaM cUrRaM kAcaM kIkasajaM rajaH ..
etAni samaBAgAni sarvvatulyA ca mfttikA .
BraMSanIyA paYcamUtrEH KarASvamahizodBavEH ..
gajAjasamBavAByAYca SawitaM tadviSozayet .
yaTA ganDavinASaH syAt taTA saMmardayettataH ..
laGuhastaH kulAlo'sya kuryyAdyantraM sunirmmalaM .
yaTezwAM sTAlikAM kuryyAt aNgulaprAntasArikAM ..
pfTubuDnodarAkArAM dvyaNgulotseDavezwanIM .
sArikAnte tu pariDiM tryaNgulotseDaSoBitAM ..
vinirmAyATa sAryyante yaTA SilpavinirmmitAM .
CidraM kftvA nalaM dadyAdgajaSuRqasamaM buDaH ..
sArikApariDerantastasya kuryyAt piDAnakaM .
ardDanimbaPalasamaM pariDiM tasya cAntataH ..
vedANgulaM mastakordDvaM kAryyaM toyasya DAraRe .
samarTAM tatra nalikAM kuryyAttoyavimocanIM ..
tasyEvAntarato lepyA jIrRAsTnAM mfttikAmbunA .
aTavA SvetakAcaM tu sarvvadozApanuttaye .. * ..
aTa vakzye tu jIrRAsTimfttikAkaraRaM priye .
SilAjatusTale kuryyAt dIrGagarttaM manoharaM ..
nikzipettatra nAnAsTisaYcayaM dvicatuzpadAM .
sarjikzAraM mahAkzAraM mftkzAraM lavaRAni ca ..
ganDakozRajalaM kzepyaM nAnAmUtrARi tatra vE .
evaM kftvA mAsazawkaM dadyAt pAzARamfttikAM ..
kaNkAsTyUrdDvaM tadUrdDvantu kuryyAdvahnIzwikAM SuBAM .
[Page1-099-b+ 52]
trivarzAjjAyate sarvvamekIBUtaM dfSatsamaM ..
tato nizkASya taccUrRaM kftvA pAtrARi nirmamet .
praSastaM BojanaM tatra sUcayedannadUzaRaM ..
mahAvizasya saMyogAttasya BaNgaM prajAyate .
sUcIvizAdisaMyogAt yatra sPowA Bavanti ca ..
tatra kziptaM kzudravizaM pAtraM kfzRaM prajAyate .
evaM jYAtvA tatra dadyAnna kadAcidvizAdikaM ..
vizAdInAmarkasidDyE kuryyAt pAtrantu lohajaM .
svarRajaM rOpyajaM vApi kuryyAt pAtramakalmazaM ..
aTavA tAmrajaM kuryyAdantarvvaNgavilepitaM .
pAtrantu budDvA kurvvIta kazAyo na BavedrasaH ..
dravyAntarasya saMyogAdarkaM tElaYca garBataH .
sarvvezAM niHsaratyeva pAzARasyApi kiM punaH ..
anagnyarkastaTA tElaM ganDatAlAdisamBavaM .
beDakaM sarvvaDAtUnAM dehasyApi ca sidDidaM ..
yastElakaraRe dakzaScArkaniHsAraRe kzamaH .
tattatsevAkaro nityaM sa rogErnEva bADyate .. * ..
kutsitArkastu yAmena dviyAmAByAntu maDyamaH .
triBiryAmErBavecCrezWaH sa evArkastu sidDidaH ..
dravyAdaDikasOganDyaM yasminnarke pradfSyate .
jIrRAsTipAtrasaNkziRRo dravyavarRaH pradfSyate ..
SaNKakundenduDavalo'nyaTA pAtrAntare sTitaH .
jihvoparigataH svAdaM dadyAddravyaBavantu yaH ..
tamevArkaM vijAnIyAdanyajjYeyaM rasAdivat .
kftvA suganDaM durganDamarkaM puzpAdiBiH suDIH ..
guRArTaM paScAt seveta hyanyaTApaguRo Bavet .
durganDaM BakzayedarkaM yadi mohAt kaTaYcana ..
tadAsya jAyate glAnirvvAntirAlasyakaM tfzA .
taddozasya vinASAya kuryyAdvAntimatandritaH ..
dvIpodgamaprasUnAnAM pibedarkapalaM janaH .
cambelyarkapalaM vApi SItArtto mAlatIBavaM .. * ..
arkanizkASanArTAya kramAjjYeyAH zaqagnayaH .
DUmAgniScEva dIpAgnirmandAgnirmaDyamastaTA ..
KarAgniSca BaqAgniSca tezAM vakzyAmi lakzaRaM .
vijvAlo yo DamaSiKo DUmAgniH sa udAhftaH ..
sasAramatiSuzkaM yat muzwimaDye samezyati .
tatkAzWaM kAzWamityAhuH KadirAdisamudBavaM ..
dvAByAM tasya caturTAByAM yo'gnirdIpAgnirucyate .
caturaMSena tenEva mandAgniH parikIrttitaH ..
ardDIkftAByAM dvAByAntu maDyamAgnirudAhftaH .
ardDEstEH paYcaBiH proktaH KarAgniH sarvvakarmmasu ..
mastakAvaDipAtrasyaM caturdikzu krameRa ca .
prasaranti yadA jvAlAH sa BaqAgnirudIritaH ..
sArdDayAmaYca yAmaYca yAmamekaM muhUrttakaM .
muhUrttamAtramityevamarkArTaM vahnayaH smftAH .. * ..
jIrRAsTipAtre gfhRIyAdarkaM vA kAcasamBave .
pAzARasamBave pAtre kAMsyaje'Ta himasTale ..
pibedarkamanirvvApaM pItvA tAmbU laBakzaRaM .
kuryyAdanuktatAmbU le lavaNgaM BakzayettataH ..
mardanAdizu sarvvatra dravyatElaM prayojayet .
arka eva prayoktavyo BakzaRe na tu mardane ..
ye ye dravyaguRAH proktAH sarvve te'rkasamASritAH .
[Page1-099-c+ 52]
sevetArkaM priye tasmAdrAjA paramaDArmmikaH ..
svasTe'pi vA rogiRe vA yAcyate'rkestu yena vA .
jYAtvA tallakzaRaM dadyAdanyaTA brahmahA Bavet .. * ..
varRasvarARAM pramitiM dUtoktasya tu kArayet .
SakEryuktA viguRitA triBirBAgaM samAharet ..
ekaSeze guRAH SIGraM dviSeze vardDate gadaH .
triSeze maraRaM vAcyaM svArTaM vAcayate yadi ..
arkaM tadEtat vijYAya dadyAdarkaM na cAnyaTA .
gadinA tu yadA dUtaH prezitaScedvicAryyate ..
napuMsakAntyErURAstu svarA ekAdaSa priye .
varRAstatsaNKyakA leKyAH kaWavAdyASca tattale ..
ekAdaSasu kozWezu kramAdaNkAn pravinyaset .
rasAstrayo dvayaM vedAH parbbatA ftavaH kftAH ..
vahnayaH pfTivI SUnyaM candramA iti ca kramAt .
vihAya jIvaM dUtasya nAmANkAkzarayojanaM ..
evamevAture kftvA dvayorazwAvaSezitaM .
kftvANkayogaM gadino'Dike Seze SuBaM Bavet ..
samaSeze dIrGarogaH nyUnaSeze ca tanmftiH .
etadvicAryya dAtavyamanyadapyOzaDaM buDEH ..
cakradvayantu yo'jYAtvA dadyAdarkaM vimohitaH .
jAyate tvayaSastasya yaTA mama mfte sati” ..
iti SrIlaNkAnATakftArkacikitsAyAM yantraviDi-
SatakaM praTamaM .. * ..
“aTAtaH saMpravakzyAmi nirgamo'rkasya BAmini .
paYcaprakAradravyasya kuryyAnnizkASanaM Bizak ..
atyantakaWinaM cAdyaM kaWinaYca dvitIyakaM .
ArdraM tftIyamuddizwaM caturTaM vulvulaM Bavet ..
paYcamaYca dravadravyaM tezAM viDiraTocyate .. * ..
rasavaccUrRayet dravyamatyantakaWinantu yat ..
dviguRe niHkzipettoye CAyAyAM sTApayecca tat .
yAvacCuzkaM BavettoyaM dravyaYca SiTilaM yaTA ..
tataH punaH kzipettoyaM pUrvvadravyasamaM Bizak .
kftvAzwapraharaM tattu sUryyacandrakarEralaM ..
saMpUjya gaRapatiM sUryyaM BEravaM kuladevatAM .
niHkzipedarkayantre tat kziptvAsyArkaM samAharet ..
varzADikantu yat dravyamatyantakaWinantu tat .
candanAdIni sarvvARi atyantakaWinAni ca ..
kIwErBuktaM GuREryuzwaM yacca ganDavivarjjitaM .
rahitaM svarasenApi nArkakarmmaRi yojayet ..
yaTArkesaMsTitaM dravyaM kuryyAdBoktustaTA vapuH .
arke taruRaBEzajyaM tasmAt saMyojayet priye .. * ..
yavAnyajAjItrikawuBUnimbAdikamOzaDaM .
jYeyaM tat kaWinaM dravyaM tadarkasya viDiM SfRu ..
dviguRaM niHkzipettoyaM dravye tu kaWine mate .
azwapraharikaM tacca kuryyAt paryyAyamekakaM ..
rakzet dravyaM dviguRitaM dfzwvA deSe tu kOtukaM .
paScAt dattvArkayantre tat arkaMnizkASayecCanEH .. * ..
ArdradravyaM dviDAproktaM sarasaM nIrasaM taTA .
sadugDaM guptarasakaM dviDA nIrasamucyate ..
vAstUkaM sArzapaM SAkaM nirguRqyeraRqamArzakaM .
DattUrAdyamidaM sarvvamArdraM sarasamucyate ..
ezAM nAlAn cUrRayitvA viMSAMSaM niHkzipejjalaM .
[Page1-100-a+ 52]
muhUrttamuzRe saMsTApya grAhyo'rko vibuDottamEH ..
patrARAntu SatAMSena tulyatoyena secayet .
dadyAt GawImarkakarAM tato'rkaM kalayecCanEH ..
vawASvatTakarIrAdyamArdradravyantu nIrasaM .
viMSAMSaM niHkzipettoyaM jalaM Garmme ca DArayet ..
tato nizkASayedarkaM kramavfdDyAgninoktavat .
sadugDantu dviDA proktaM mfdu tIkzRamiti kramAt ..
sAtalAvajrasehuRqasOriRyAdyAstu tIkzRakAH .
KaRqAni tezAM kftvATa niHkzipet puzkale jale ..
dinatrayaYca nizkASya toyAdIzacca kuwwayet .
tadA na dfSyate dugDaM dadynAttoyaM radAMSakaM ..
nizkASayecCanErarkaM sa tu tIkzRArkasaMjYakaH .
dugDikArkakzIriRyAdyA mfdudugDAH prakIrttitAH ..
jale caturguRe dadyAttAn Garmme viniveSayet .
yAvajjalasyozRatA syAt tato yantre viniHkzipet ..
AdAvIzaccUrRayitvA zazWAMSajalasaMyutaM .
evaM dravyaM lakzayitvA svayuktyArkaM vinirharet ..
KaRqIkftya ca AmAnAM PalAnAM mfdukAyinAM .
sarasAnAYca gfhRIyAdarkaM toyena varjjitaM .. * ..
kAzWoqambarikAdInAM AmAnAM dAryyaBAginAM .
kftvA svalpAni KaRqAni aSItyaMSaM pradApayet ..
pfTak pfTak ca tuvarIM sarjikzAraYca sEnDavaM .
dattvA vimardayet sarvvaM catvAriMSAMSakaM jalaM ..
kziptvA tatkalasaM Darmme yAmArdDenozRatA Bavet
tato yantre tu taddattvA gfhRIyAdarkamuttamaM ..
atipakvaPalAnAntu vIryyataScArkamAharet .
puzpArkArTaM zoqaSAMSaM jalaM puzpezu dApayet ..
bahuvAraPalAdIni cillikAdIni yAni ca .
kzepyARyuktodake tAni vulvulatvasya SAntaye ..
tataScatvAriMSadaMSaM jalaM dattvA samAharet .
tezAmarkamaTa drAvadravyArkopAya ucyate ..
dravadravyotkzepaSAntyE procyate vApakalpanA .. * ..
piDAnAni vicitrARi tezAmanto na vidyate ..
SatapatraprasUnErvvA jAtyutTErmAlatIBavEH .
gulAvapArijAtESca ketakIjEH samAcaret ..
dugDe daDni rase takre kzOdre tEle ca sarpizi .
mUtrAdO dehatoye ca cambelyAdipiDAnakaM .. * ..
kAntapAzARasatvasya kftaM yantramanuttamaM .
nizkASayet sarvvaTArkaM dravadravyasya nAnyaTA ..
aTavA stamBakaM dravyaM daDnastu navanItakaM .
varzadallIjalasyoktA maDUcCizwantu sarpizaH ..
gokaRWakantu dugDasya taTA madyasya kiRvakaM .
tElasya tasya piRyAkaM sarvvaM GftasamanvitaM ..
yantra dattvA dravadravyaM yayosTAloniveSanaM .
taTA sTalaM sTApayitvA dravEryantraM prapUrayet ..
AcCAdyaM sArakEH pUrRaM sTAlIM dadyAdaDomuKIM .
taTA cAkarzitaH sarvvo dravaH PenaM parityajet .. * ..
durganDiryyo BavedarkantaM kuryyAt SuciganDakaM .
marvvezAmeva mAMsAnAM durganDAnAYca sarvvaSaH ..
GftAByaktA hiNgujIrameTikA rAjikA kftA .
navInAyAM haRqikAyAM dadyAt dravyaM punaH punaH ..
tatra dadyAttadarkastu yaTA durganDatAM vrajet .
[Page1-100-b+ 52]
taTA punaH punaH kAyyaM jAyate ganDabAraRaM ..
AyAti rocako ganDo BavettadvahRidIpanaM .. * ..
sarvvezvarkaprayogezu ganDapAzARavAsanA ..
arkARAntu pradAtavyA te BavantyarkasamBavAH .
sarvvatra vAtarogezu mahizAkzAdivAsanA ..
mahizAkzastaTA rAlaM niryyAsaH sarjjakasya ca .
kfzRAguruH kadambaYca mahizAkzAdipaYcakaM ..
sarvvezu pittarogezu candanAdikavAsanA .
sarvvezu kaParogezu jawAmAMsyAdivAsanaM ..
candanaYca taToSIraM karpUro ganDavAkucI .
elAkarcUragohUlAH saptEte candanAdayaH ..
jawAmAMsI naKaM patrI lavaNgaM tagaraM rasaH .
SilAyA ganDapAzARaH sapta mAMsyAdikA amI ..
vAsayedvA daSANgena tridozAptena cArkakaM .
naSyanti yasya DUpena avagrahapiSAcakAH ..
paYcASadganDapAzARAt tAvanmahizagugguluH .
caturaMSaM candanaYca jawAmAMsI ca tAvatI ..
triBAgaH sarjjakaH sArastAvadeva hi rAlakaM .
uSIraM tu dviBAgaM syAt GftaBfzwaM naKaM samaM ..
karpUro mfganABiSca ekaBAgO prakIrttitO .
eza daSANgaDUpastu rudrasyApi mano haret .. * ..
palARqulaSunAdInAM nirganDIkaraRaM SfRu .
utpAdyAntarvvizaM samyak takramaDye viniHkzipet ..
paryyAyamekamatyamlamaDye'smin virase sati .
dadyAnnizkASyAnyatakraM kuryyAttaccAzwamAMSakaM ..
droRapuzpIrase'pyevaM mUrvvApatrarase'pi vA .
triparyyAyottaraM tattu rasonaM kzAlayet suDIH ..
haridrArAjikAtoye sTApyaM paryyAyamekakaM .
uzRodakena saMkzAlya paryyAyaM vAsayettataH ..
sahasrapatrIpuzpErvvA aBAve pallavErapi .
AloqayeddaSAMSena paYcAMSena ca mastunA ..
yuktaM kftvA yAmamAtraM sTApayet prakawAtape .
tato nizkASayedaka jAtyAdikapiDAnitaM ..
asyArkasya suganDena ekadA mohito haraH .
ko jAnAti rasonasya hyarko'yamiti BUtale ..
ekataH sarvva evArkA mAsArkastu taTEkataH .
mayA svarge gfhItastu prAptaM tatra ca nAmftaM ..
tadA proktaM SivasyAgre mama Dig jIvitaM praBo .
nItA vATa praBuktA vA suDA devErmayA SrutaM ..
na dfzwA tatra deveSa SiraSCedaM karomyahaM .
tataH prasanno giriSo vAkyaM mAM prati so'vravIt ..
dattaM mayA samastaM te devAbaDyatvameva ca .
kinte kAryyantu suDayA suDAto'DikarocanaM .. * ..
saMpravakzyAmi mAMsArkaM madyasyArkaM taTEva ca .
dravyARAM vijayAdInAM laByate yEH suKaM mahat ..
mAMsantu triviDaM jYeyaM mfdulaM kaWinaM GanaM .
tezAmarkaM yaTA proktaM yantrAnnizkASayecCanEH ..
mfdulaM yadBavenmAMsaM catvAriMSAMSakaM pawuH .
sTUlaKaRqIkfte tasmin dattvA tat kzAlayecCanEH ..
zazwyaMSenAzwaganDena tadviloqya ca niHkzipet .
rasamikzorazwamAMSaM tadaBAve payaH kzipet ..
jAtIpatraM lavaNgaYca tvagelA nAgakeSaraM .
[Page1-100-c+ 52]
maricaM mfganABiSca vidurganDAzwakaM tvidaM ..
kAryyaM puzpapiDAnAdyamarkaM nizkASayettataH .
jAyate'sO mahAsvAduH suDAsamarasaH priye ..
dfQamAMsasya KaRqAni laGUnyeva prakalpayet .
dadyAcca tuvarIM tatra lavaNgaM proktayA dviSA ..
kzAlayedAranAlena trivAraM kozRavAriRA .
kzAlayet saptavArARi haredarkantu pUrvvavat ..
dfQamAMsasya KaRqAni kuryyAdatilaGUni ca .
Aloqya SaNKadrAveRa kzAlayet payasA punaH ..
saptavArARi lavaRaM cayet pUrvvavadeva hi .
taddattvA yantramaDye tu haret pUrvvavadarkakaM ..
sarjjikzAraM yavakzAraM SvetakzAraYca waNkaRaM .
sOBAgyakzArakaM sOrakzAraM SaNKaBavaM taTA ..
arkasehuRqapAlASakzAraYca tuvarI taTA .
apAmArgaBavaM kzAraM taTAzwO lavaRAni ca ..
lavaRAzwakametacca sEnDavaYca suvarccalaM .
viqaM samudrasaMjAtaM udBidaM romakaM gaqaM ..
kftvA sarvvARi cEkatra nimbunIreRa BAvayet .
ekaviMSativArARi kAcakUpyAM viniHkzipet ..
naKAMSanimburasakEH sarvvamArdrIkftaYca tat .
aDaHsacCidrapIWarIM maDye kUpyAM niveSayet ..
mftkarpawasamAyuktAM sahedagniM yaTAviDi .
tasyAgre kUpikA yojyA dIrGakaRWA manoharA ..
sA kUpikA tale sTApyA melayecca dvayormmuKaM .
jalamuzRaM yaTA na syAt taTA cAparakUpikA ..
agnayaH kramato deyA yAmaM yAmaYca paYca ca .
anenEva prakAreRa kzArArkARAM samudBavaH ..
dadyAdasTIni mAMsAni SaNKaSuktyAdikAnyapi .
sarvvARyapi vilIyante SaNKadrAve na saMSayaH .. * ..
pArAvatAjacawakaSaSaSUkarawiwwiBAH .
kzudramatsyAdikAH sarvve mAMsezu mfdulAH smftAH ..
mfgarohitakAdyASca matsyAH SallakisambarAH .
ete kaWinamAMsAH syuH pakziRo jalacAriRaH ..
gajakumBIraGaRwAdyAH suganDA varkarAdayaH .
goDA go'SvA lulApAdyAH GanamAMsAH prakIrttitAH ..
annAdisamBavo yo'rkastanmadyaM parikIrttitaM .
tasya BedAn pravakzyAmi SawitaM tat samudDaret ..
tadvAsanAnivftyarTamazwaganDaM prayojayet .
pUrvvoktErDUpayedDUpErjjAyate ganDaparjjitaM ..
ardDaM tatra jalaM deyaM sidDe deyo'zwaganDakaH .
tuzodakEryavErAmEH satuzEH sakalIkftEH ..
sOvIrantu yavErAmEH satuzEH sakalIkftEH .
goDUmErapi sOvIraM jAyate svalpamAdakaM ..
AranAlantu goDUmErAmEH syAnnistazIkftEH .
DAnyAmlaM SAlicUrRAdikodravAdikftaM Bavet ..
SaRqAkIrAjikAyuktEH syAnmUlakadaladravEH .
sarzapasvarasErvvApi SAlipizwakasaMyutEH ..
kandamUlaPalAdIMSca sasnehalavaRAni ca .
ekIkftya kfto'rko yastatsUktamaBiMDIyate ..
pakvOzaDAmbusaMsidDo yo'rkastat syAdarizwakaM .
arizwalaGupAkena sarvvataSca guRADikaM ..
SAlipizwakapizwAdikftO yo'rkaH surA tu sA .
[Page1-101-a+ 52]
punarnavASivApizwErvihitA vAhanI smftA ..
ikzoH pakvErasEH sidDaH sIDuH pakvarasasya ca .
AmEstEreva yaH sidDaH sa ca SItarasaH smftaH ..
paryyAyAvAmBavenmadyaM tAmasyaM rAkzasapriyaM .
maRqalAvAgrAjasantu tawUrdDvaM sAtvikaM Bavet ..
sAtvike gItahAsyAdi rAjase sAhasAdikaM .
tAmase nindyakarmmARi nidrAYca madirA caret ..
BaNgAdimattadravyARAM yavAnIpAdayogataH .
arkaM nizkASayedDImAn boDakaH syAnmadasya saH ..
DustUrAdikavIjAni takraM payasi niHkzipet .
kaRWaSozavibanDAdirahito'rko Bavet sahi” ..
iti SrIlaNkAnATakftArkacikitsAyAM yantraSatakaM
dvitIyaM .. * ..
“aTAtaH saMpravakzyAmi kevalArkaguRAn priye .
harItakyAH SUlakfcCrakAmalAnAhanASanaH ..
viBItakasya tfwCarddikaPakAsavinASanaH .
Amalasya tridozAsrapittamehAn vinASayet ..
pippalyAH SvAsakAsAmavAtArSojvaraSUlahft .
marIcasya kfmIn SvAsaM haret sarvvAn gadAnapi ..
granTikasya plIhagulmakaPavAtodarApahaH .
cavyArko'tyantarucikft viSezAdgudajApahaH ..
arkastu gajapippalyA vAtaSlezmAgnimAndyanut .
citrakasyAgnikft kAsagrahaRIkfmiSoTahA ..
yavAnyAH pAcano rucyo dIpanaH SukraSUlahft .
ajamododBavo vAtakaPahA vastiSoDanaH ..
pArasIkayavAnyAstu grAhI pAcanamAdanaH .
jIrakasya tu saMgrAhI garBASayaviSudDikft ..
kfzRajIrasya cakzuzyo gulmacCardyatisArajit .
kAravyA balakft hyarko jvaraGnaH pAcanaH saraH ..
DAnyArkasya tfzAdAhavamiSvAsatridozahft .
SoTajvarAnilaSlezmavraRaSUlAkzirogahft ..
miSreyAyA vahnimAndyayoniSUlakfmIn haret .
jvAlAmarIcakasyApasmAraBUtatridozahft ..
meTikAyAH SlezmavAtajvarAmakaPanASanaH .
vanameTyAH sarvvarogAn haret kuYjaravAjinAM ..
candraSUrasya hikkAsfgvAtahft puzwivardDanaH .
hiNgunaH pAcano rucyaH kfmiSUlodarApahaH ..
vacAyA vahnivamikft vibanDADmAnaSUlahft .
pArasIkavacAyAstu BUtonmAdabalaM haret ..
kuliYjanasya svarakft hftkaRWamuKaSoDanaH .
sTUlagranTiBavaScArko viSezAt kaPakAsanut ..
dvIpAntaravacAyAstu harecCUlaM PiraNgakaM .
hapuzAyA haret plIhaM vizaM mohaYca dAruRaM ..
hapuzAyAH samIrArSograhaRIgulmaSUlahft .
viqaNgasyodaraSlezmakfmivAtavibanDanut ..
tumburorgurutASvAsakAsaplIhakfmIn haret .
vaMSarocanajastfzRAkzayakAsajvarAn haret ..
samudraPenajaH SIto leKanaH kaPahft saraH .
jIrakotTaH SukrakaPabalakfcCItalaH samaH ..
ArzaBaH pittadAhAsrakAsavAtakzayApahaH .
mahAmedodBavo'rkastu vfzyastanyaH kaPAvahaH ..
mahAmedodBavaH SIto raktapittajvarapraRut .
[Page1-101-b+ 52]
kAkolyAH SukralaH SItaH pittaSozajvarApahaH ..
kzIrakAkolikAjAto vfMhaRo dAhavAtahA .
fdDyA balyastridozaGno raktapittavinASanaH .
vfdDyA garBapradaH SItaH kzatakAsakzayApahaH ..
maDuyazwyAH keSakaraH svaryyaH pittAnilAsrajit .
jalayazwyA vizacCarditfzRAglAnikzayApahaH ..
kampillasya virekI syAt mehAnAhavikAranut .
ArambaDasya pittAmlavAtodAvarttaSUlahft ..
kawvyA mehaSvAsakAsakfmikuzWajvarApahaH .
BUnimbasya tfzAkuzWajvaravraRakfmipraRut ..
BadrAyA vastupittAsrakfmivIsarpakuzWanut .
madanotTaH Carddanena cAturTajvarakAdihft ..
rAsrodBavaH samIrAsravAtaSUlodarApahaH .
nAgaBinnodBavo BogilutAdyAKuvikArahft ..
mAcikAjastu pittAsrapakvAtIsArahA laGuH .
tejasvinyAH SvAsakAsakaPahfdvahnidIpanaH ..
jyotizmatyA vAntikaro vahnibudDismftipradaH .
kuzWasya hanti vAtAsrakAsakuzWamahatkaPAn ..
pOzkarasyAruciSvAsAn viSezAt pArSvaSUlanut .
hemAhvAyA rekavAntikaraH kaRqUvinASanaH ..
SfNgyA haredUrdDvavAtahikkAtfzRAkzayasvarAn .
kawPalotTaH SvAsakAsapramehArSo'rucon haret ..
BArgyA haret kaPaSvAsapInasajvaramArutAn .
pAzARaBedajo yonirogakfcCrAsmagulmahA ..
DAtakIjastfzAsAravizakrimivisarpajit .
maYjizWAjo vizaSlezmaraktAtIsArakuzWahA ..
kusummajo varRakaro raktapittakaPApahaH .
lAkzAjaH kfmivIsarpavraRorakzatakuzWahA ..
haridrAyA mehaSoTatvagdozavraRapARqunut .
AraRyakaharidrAyAH kuzWavAtAsranASanaH ..
karpUrakaharidrAyAH sarvvakaRqUvinASanaH .
dArvyA viSezato lepAt netrakarRAsyaroganut ..
rasAYjanodBavo netravikAravraRadozahft .
vAkucyAH kfmivizwamBapARquSoTakaPApahaH ..
prapunnAwasya hantyeva kaRqUdadruvizAnilAn .
vizAjo dIptikft pAke kaPapittAtisArahA ..
loDrajaH SItalo grAhI cakzuzyaH kaPapittanut .
vfhatpatrodBavo netryodarAtIsAraSoTahft ..
BallAtakodBavo hanyAt jvarodarakfmivraRAn .
guqUcyA dIpano grAhI kAsapARqujvarApahaH ..
tAmbUlyA muKadOrganDyamalavAtaSramApahaH ..
vElvaH Slezmaharo balyo laGuruzRaSca pAcanaH ..
gamBArIjo BramatfzRASUlArSovizadAhahft .
pAwalyASCarddiSoTAsratfwSlezmArucidAhahA ..
agnimanTodBavaH SoTakfmipARqubalAsanut .
SyenAkajastu gulmArSaHkfmihfdrucidIptikft ..
SAliparRyAH kzatakfmijvaracCardyatisArahA .
pfSniparRyA jvaraSvAsaraktAtIsAradAhajit ..
vArttAkyA jvaravErasyamalArocakaSUlahA .
kaRwakAryyA garBakaraH pAcanaH kaPakAsahA ..
gokzurasyASmarImehakfcCrahfdrogavAtahA .
jIvantyAH sArahfnnetradozatritayanASanaH ..
[Page1-101-c+ 52]
mudgaparRyAH SoTadAhagrahaRyarSo'tisArahft .
mAzaparRyAH Sukrakaro vAtapittajvarAsrajit ..
paYcANgulodBavaH SUlaSiraHpIqodarApahaH .
ruvukotTo vraDnaSvAsakAsakuzWAmamArutAn ..
mandArajo vAtakuzWakaRqUvraRavizApahaH .
arkArkaH plIhagulmArSaHSlezmodarakfmIn haret ..
vajrIjo lepato hanyAdvraRaSoTodaravraRAn .
sAtalotTaH kaPAnAhapittodAvarttaSoTahA ..
lANgalyA lepato hanyAt SoPAsravraRarugjitaH .
karavIrodBavo netrakopakuzWavraRApahaH ..
caRqAlotTastu vizavat BakzaRe lepane suhft .
Datturajo haret kleSayUkAkfmivizAdikaM ..
vAsodBavI jvaracCarddimehakuzWakzayApahaH .
pArpawo hanti pittAsraBramatfzRAkaPajvarAn ..
nimbajo BramatfwkAsajvarArucivamipraRut .
mahAnimbodBavo gulmamUzikAvizanASanaH ..
pAriBadro'nilaSlezmaSoTamedakfmipraRut .
kAYcanAro gaRqamAlAgudaBraMSavraRApahaH ..
kovidArastu pittAsrapradarakzayakAsahA .
SOBAYjanArko rucikft Sukralo grAhidIpanaH ..
maDuSigrUdBavo hanyAt vidraDiSvayaTukrimIn .
Sigrujo vizahfnnetryo nasyenASvakzirogahft ..
girikarRyAH kuzWaSUlaSoTavraRavizApahaH .
sinDuvArodBavo hanti SUlaSoTAmamArutAn ..
nirguRqyarko harejjantuvraRakuzWArucIn laGuH .
kOwajo dIpanaH SItaH kaPatfzRAmakuzWajit ..
kAraYjaH kaPagulmArSovraRakrimivizApahaH .
GftakAraYjako BedI vAtArSaHkfmikuzWajit ..
karaYjyA vamivAtArSaHkfmikuzWapramehajit .
uccawArkaH keSakaro vAtapittakaPApahaH ..
guYjAyA harate SvAsamuKaSozaBramajvarAn .
kapikacCUdBavo vfzyo vfMhaRo vAjikarmmakft ..
mAMsarohiRyudBavastu vfzyo dozatrayApahaH .
cihlaH kuryyAdDAtupuzwiM tatPalAnmArayejjanAn ..
pustakAntare celhuriti ca pAWaH ..
kaRwakAryyA dIpanaH SlezmaSoTodararujaM haret .
vEtaso harate dAhaM SoTArSoyonirugvraRAn ..
jalavetasajo grAhI SIto vAtaprakopanaH ..
ijjalArkastu harate carAcaravizaM sPuwaM ..
aNkoWakasya SUlAmaSoTagrahavizApahaH .
balArko grAhI vAtAsrapittAsrakzatanASanaH ..
atipUrvvabalArkastu mUtrAtIsAranASanaH .
mahAbalArko harate kfcCraM vAtAnulomanaH ..
nAgapUrvvabalArkastu mUrcCAmohaharaH paraH .
lakzmaRArkantu seveta banDyApi laBate sutaM ..
svarRavallyAH SiraHpIqAtridozAn hanti wugDadaH
kArpAsArkaH karRasaMsTaH karRarogAn vinASayet ..
vaMSajaH kaPapittaGnaH kuzWAsravraRaSoTajit .
nalArko vastiyonyarttidAhapittavisarpahft ..
pAwyA jayet jvaracCarddikuzWatIsArahfdrujaH .
SvetavfkzodBavo rekI pittajArSodarApahaH ..
SarapuNKodBavaH plIhAn gulmavraRavizApahaH .
[Page1-102-a+ 52]
javAsajo madaBrAntipittAsfkkuzWakAsajit ..
maRqijo'tyantabalakft plIhamohAnilArttijit .
apAmArgaBavaSCarddikaPamedo'nilApahaH ..
AraktApAmArgaBavo DAtustamBanakArakaH .
kokilAkzaBavaH SIGraM sekAcCoPAnnivArayet ..
asTisaMhArikAyAstu BagnasanDAnakfcCive .
kumArikAyA utTo'gridagDavisPowakAn jayet ..
punarnavAyAH SvetAyAH sarvvanetrAmayApahaH .
punarnavAyA raktAyA grAhI pittAsranASanaH ..
prasAriRyA vAtaharo vfzyaH sanDAnakft saraH .
sArivAyA vahnimAndyakAsAmavizanASanaH ..
BfNgarAjasya datto'rkaH keSyastvacyaH Siro'rttihft .
SaRapuzpIlatAyAstu arkaH pittakaPAntakaH ..
trAyantyarkaH SUlavizavilepIjvaranASanaH .
mUrvvAyA mohahfdrogakaRqUkuzWajvarApahaH ..
kAkamAcyA netrahitaSCardihfdroganASanaH .
kAkanAsABavo vAmI SoTArSaScitrakuzWahft ..
kAkajaNGodBavo hanyAt jvarakaRqUvizakrimIn .
nAginyAstu harecCUlayonidozavamikrirmIn ..
mezaSfNgyAH SvAsakAsavraRaSlezmAkziSUlahA .
haMsapAdyA hanti SUlaBUtaraktavizavraRAn ..
somavallyAstridozaGnaH kzIrahfcca rasAyanaH .
AkASavallyAH SIto'rkaH pittaSlezmAmanASanaH ..
pAtAlagaruqIjAto'rko vfzyaH pavanApahaH .
vfndAvfkzodBavo'rkastu vizarakzovraRApahaH ..
vawapatrIBavaScozRo yonimUtragadApahaH .
hiNgupatryA vibanDArSaHSlezmagulmAnilApahaH ..
vaMSapatryAH pAcanozRo hfdvastigadasaMGahft .
matsyAkzyarko grAhiSItakuzWapittakaPAsrajit ..
sarpAkzyA ropaRaH sarpavfScikonduradaMSahft .
SaNKapuzpyA vizaharaH smftikAntibalAgnidaH ..
arkapuzpyAH kfmiSlezmamehapittavikArajit .
lajjAlukAyA BagarugraktapittAtisArahft ..
alambu zAsamBavo'rkaH kfmipittakaPApahaH .
dugDikAyAH kaPaharo vfzyastamBI krimipraRut ..
BUmyAmalyAH kAsatfzRAkaPapARqukzatApahaH .
brAhmyA budDipradaScArkaH zaRmAsAByAsataH kaviH ..
brahmamaRqukikA pARquvizaSoTajvarAn haret .
droRapuzpyA jvaraSvAsakAmalASoTajantujit ..
sUryyamuKyA haret sPowayonirukkfmipARqutAH .
banDyAkarkowikAjAtaH sarpadarpavraRApahaH ..
mArkaRqikAyA durganDavizagalmodarApahaH .
devadAlyAH SUlagulmaSlezmArSovAtajit paraH ..
DattUrajo grAhihimo vahnikfdvraRadAhahA .
gojihvAyA mehakAsavraRasArajvarApahaH ..
nAgapuzpyAH sarpavizasarvvagrahanivAraRaH .
vellantaro mUtraGAtAsmarIyonyanilArttijit ..
CikkanyA vahnirucikfdarSaHkuzWakfmipraRut .
kOkundaro jvaraM raktaM muKaSozaM kaPaM haret ..
sudarSanArkaScAtyuzRaH kaPaSoTAsravAtajit” .
iti SrIlaNkAnATakftArkacikitsAyAmOzaDyarka-
viDAnaM tftIyaSatakaM .. * .. ataHparaM nAnOzaDa-
[Page1-102-b+ 52]
viDAnaM caturTaSatakaM . nAnAroganivAraRArTaM
paYcamaSatakaM . visPowakanivAraRArTaM zazWaSatakaM .
kzudrarogAdernivAraRaM saptamaSatakaM . kArmmaRaM nA-
mAzwamaSatakaM . gaRasaMKyA navamaSatakaM . DAtu-
SudDirdaSamaSatakaM . etat sarvvaM arkaprakASe
rAvaRamandodarIsaMvAde asti bAhulyaBiyA na
liKitaM ..
(“arkakzIraM suDAkzIraM tiktatumbyASca pallavAH .
karaYjo vastamUtraYca lepanaM SrezWamarSasAM” ..
iti cakrapARisaNgrahaH .. * ..
“arkAnarkakaraYjadvayanAgadantImayUrakaBArgIrAsne-
ndrapuzpIkzadraSvetAmahASvetAvfScikAlyalavaRA stA
pasavfkzaSceti” . iti arkAdigaRaH ..
“arkAdiko gaRo hyeza kaPamedovizApahaH .
krimikuzWapraSamano viSezAdvraRaSoDanaH” ..
iti suSrutaH ..)
<LEND>
