<L>41060<pc>5-469-b<k1>svaDA<k2>svaDA
svaDA¦, strI, (svAn daDAtIti . DA + kvip .)
dakzakanyA . sA tu pitFRAM patnI . tasyA dve
kanye . yamunA DAriRI ca . etayostapasvinyoH
santatirnAsti . iti SrIBAgavatamatam .. sA ca
brahmaRo mAnasI kanyA . yaTA, --
SrInArAyaRa uvAca .
“SfRu nArada vakzyAmi svaDopAKyAnamuttamam .
pitFRAYca tfptikaraM SrAdDAnAM PalavardDanam ..
sfzwerAdO pitfgaRAn sasarjja jagatAM viDiH .
caturaScaturmmUrttimatastrIMSca tejaHsvarUpiRaH ..
dfzwvA sapta pitfgaRAn sidDarUpAnmanoharAn .
AhAraM saMsfje tezAM SrAdDaM tarpaRapUrvvakam ..
snAnaM tarpaRaparyyantaM SrAdDAntaM devapUjanam .
AhnikaYca trisanDyAntaM viprARAYca SrutO
Srutam ..
nityaM na kuryyAdyo viprastrisanDyaM SrAdDatarpaRam .
baliM vedaDvaniM so'pi vizahIno yaToragaH ..
harisevAvihInaSca SrIhareranEvedyaBuk .
BasmAntaM sUtakaM tasya na karmmArhaH sa nArada ..
brahmA SrAdDAdikaM sfzwvA jagAma pitfhetave .
na prApnuvanti pitaro dadati brAhmaRAdayaH ..
sarvve prajagmuH kzuBitA vizaRRA brahmaRaH saBAm .
sarvvaM nivedanaM cakrustameva jagatAM viDim ..
brahmA ca mAnasIM kanyAM sasfje tAM manoharAm .
rUpayOvanasampannAM SatacandrasamapraBAm ..
vidyAvatIM guRavatImatirUpavatIM satIm .
SvetacampakavarRABAM ratnaBUzaRaBUzitAm ..
viSudDAM prakfteraMSAM sammitAM varadAM SuBAm .
svaDABiDAnAM sudatIM lakzmIlakzaRasaMyutAm ..
SatapadmadalanyastapAdapadmaYca biBratIm .
patnIM pitFRAM padmAsyAM padmajAM padmalocanAm ..
pitfByastAM dadO brahmA tuzweByastuzwirUpiRIm .
brAhmaRAMScopadeSaYca cakAra gopanIyakam ..
svaDAntaM mantramuccAryya pitfByo dehi ceti ca .
krameRa tena viprASca pitre dAnaM daduH purA ..
svAhA SastA devadAne pitfdAne svaDA parA .
sarvvatra dakziRA SastA hatayajYamadakziRam ..
pitaro devatA viprA munayo manavastaTA .
pUjAM cakruH svaDAM SAntAM tuzwAva paramAdaram ..
devAdayaSca santuzwAH paripUrRamanoraTAH .
viprAdayaSca pitaraH svaDAdevIvareRa ca ..
ityevaM kaTitaM sarvvaM svaDopAKyAnamuttamam .
sarvvezAYca tuzwikaraM kiM BUyaH SrotumicCasi .. * ..
[Page5-469-c+ 52]
nArada uvAca .
svaDApUjAviDAnaYca DyAnaM stotraM taTA mune .
SrotumicCAmi yatnena vada vedavidAMvara ..
SrInArAyaRa uvAca .
tadDyAnaM stavanaM brahman vedoktaM sarvvasammatam .
sarvvaM jAnAsi ca kaTaM jYAtumicCasi vfdDaye ..
SaratkfzRatrayodaSyAM maGAyAM SrAdDavAsare .
svaDAM saMpUjya yatnena tataH SrAdDaM samAcaret ..
svaDAM nAByarccya yo vipraH SrAdDaM kuryyAdahammatiH .
na Bavet PalaBAk satyaM SrAdDasya tarpaRasya ca ..
brahmaRo mAnasIM kanyAM SaSvat susTirayOvanAm .
pUjyAM pitFRAM devAnAM SrAdDAnAM PaladAM Baje ..
iti DyAtvA SAlagrAme'pyaTavA maNgale Gawe .
dadyAt pAdyAdikaM tasyE mUleneti SrutO Srutam ..
o~ hrI~ SrI~ klI~ svaDAdevyE svAheti ca mahA-
manum .
sasuccAryya ca saMpUjya stutvA tAM praRameddvijaH .. * ..
stotraM SfRu muniSrezWa brahmaputtra viSArada .
sarvvavAYCApradaM nFRAM brahmaRA yat kftaM purA ..
brahmovAca .
“svaDoccAraRamAtreRa tIrTasnAyI BavennaraH .
mucyate sarvvapApeByo vAjapeyaPalaM laBet ..
svaDA svaDA svaDetyevaM yadi vAratrayaM smaret .
SrAdDasya PalamApnoti valeSca tarpaRasya ca ..
SrAdDakAle svaDAstotraM yaH SfRoti samAhitaH .
laBet SrAdDaSatAnAYca puRyameva na saMSayaH ..
svaDA svaDA svaDetyevaM trisanDyaM yaH paWennaraH .
priyAM vinItAM sa laBet sADvIM puttraM guRAnvi-
tam ..
pitFRAM prARatulyA tvaM dvijajIvanarUpiRI .
SrAdDADizWAtfdevI ca SrAdDAdInAM PalapradA ..
vahirgacCa manmanasaH pitFRAM tuzwihetave .
saMprItaye dvijAtInAM gfhiRAM vfdDihetave ..
nityA tvaM nityarUpAsi puRyarUpAsi suvrate .
AvirBAvatiroBAvI sfzwO ca pralaye tava ..
o~ svasti ca namaH svAhA svaDA tvaM dakziRA
taTA .
nirUpitAScaturvvede zaw praSastASca karmmaRAm ..
purAsIstvaM svaDA gopI goloke rADikAsaKI .
Dftorasi svamAtmAnaM kfzRatvena svaDA smftA ..
DvastA tvaMrADikASApAt golokAdviSvamAgatA .
kfzRaSlizwA tayA dfzwA purA vfndAvane vane ..
kfzRAliNganapuRyena BUtA me mAnasI sutA .
atfptA suratO tena caturRAM svAminAM priyA ..
svAhA ca sundarI gopI purAsIdrADikAsaKI .
svaM kfzRamAha rataye tena svAhA prakIrttitA ..
kfzRena sArdDaM suciraM ramate rAsamaRqale .
pramattA suratO SlizwA dfzwA sA rADayA purA ..
tasyAH SApena praDvastA golokAdbiSvamAgatA .
kfzRAliNganapuRyena baBUva vahnikAminI ..
pavitrarUpA paramA devAnAM vanditA nfRAm .
yannAmoccAraRenEva naro mucyeta pAtakAt ..
[Page5-470-a+ 52]
sA suSIlABiDAgopI purAsodrADikAsaKI .
uvAsa dakziRe kroqe kfzRasya rADikAgrataH ..
praDbastA sA ca tatSApAt golokAdviSvamA-
gatA .
kfzRAliNganapuRyena sA baBUva ca dakziRA ..
preyasI suratO dakzA praSastA savvakarmmasu .
uvAsa dakziRe BartturddakziRA tena kIrttitA ..
baBUvustisro gopyaSca svaDA ca dakziRA taTA .
karmmiRAM karmmapUrRArTaM purA cEveSvarecCayA ..
ityevamuktvA sa brahmA brahmaloke svasaMsadi .
tasTO ca sahasAmAtyaH svaDA sAvirbbaBUva ha ..
tadA pitfByaH pradadO tAmeva kamalAlayAm .
tAM saMprApya yataste ca pitaraSca saharzitAH ..
svaDAstotramidaM puRyaM yaH SfRoti samAhitaH .
sa snAtaH sarvvatorTezu vedapAWaPalaM laBet ..”
iti brahmavEvartte prakftiKaRqe 41 aDyAyaH ..
<LEND>
