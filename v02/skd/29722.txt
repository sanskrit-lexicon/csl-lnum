<L>29722<pc>4-165-a<k1>ruciH<k2>ruciH
ruciH¦, puM, (rocate SoBate iti . ruc + in .
saca kit .) prajApativiSezaH . sa ca rOcya-
manupitA . yaTA, --
mArkaRqeya uvAca .
“ruciH prajApatiH pUrvvaM nirmmamo nirahaNkftiH .
yatrAstamitaSAyI ca cacAra pfTivImimAm ..
anagnimaniketantamekAhAvasaTASrayam .
vimuktasaNgaM taM dfzwvA procuH svapitaro munim ..
pitara UcuH .
vatsa kasmAt tvayA puRyo na kfto dArasaMgrahaH .
svargApavargahetutvAdbanDastenAniSaM vinA ..
gfhI samastadevAnAM pitFRAYca taTArhaRAm .
fzIRAmatiTInAYca kurbban lokAnupASnute ..
svAhoccAraRato devAn svaDoccAraRataH pitFn .
viBajannannadAnena BUtAdyAnatiTInapi ..
sa tvaM dEvAdfRAdbanDaM banDamasmadfRAdapi .
AvApnozi manuzyarziBUteByaSca dine dine ..
anutpAdya sutAn devAnasantarpya pitFMstaTA .
BUtAdIMSca kaTaM mOQyAt sugatiM gantumicCasi ..
ruciruvAca .
parigraho'tiduHKAya pApAyADogatestaTA .
Bavatyato mayA pUrvvaM na kfto dArasaMgrahaH ..
prakzAlyate'nudivasaM yadAtmA nizparigrahEH .
mamatvapaNkadigDo'pi cintAmBoBirvvaraM hi tat ..”
ityAdi ..
pitara UcuH .
“yuktaM prakzAlanaM karttumAtmano niyatendriyEH .
[Page4-165-b+ 52]
kintu lepAya mArgo'yaM yatra tvaM puttra varttase ..”
ityAdi .. * ..
mArkaRqeya uvAca .
“sa tena pitfvAkyena BfSamudbignamAnasaH .
kanyABilAzI viprarziH paribaBrAma medinIm ..
kanyAmalaBamAno'sO pitfvAkyAgnidIpitaH .
cintAmavApa mahatImatIvodvignamAnasaH ..
kiM karomi kva gacCAmi kaTaM me dArasaMgrahaH .
kzipraM Bavet pitFRAM yo mamAByudayakArakaH ..
iti cintayatastasya matirjAtA mahAtmanaH .
tapasArADayAmyenaM brahmARaM kamalodBavam ..
tato varzaSataM divyaM tapastepe sa vEDasam .
didfkzuH suciraM kAlaM rucirniyamamAsTitaH ..
tataH svandarSayAmAsa brahmA lokapitAmahaH .
uvAca ca prasanno'smItyucyatAmaBivAYCitam ..
tato'sO praRipatyAha brahmARaM jagataH patim .
pitFRAM vacanAttena yat karttumaBivAYCitam ..
brahmA cAha ruciM vipraM SrutvA tasyABivAYCi-
tam .
prajApatistvaM BavitA sazwavyA BavatA prajAH ..
sfzwvA prajAH sutAn vipra samutpAdya kriyAstaTA .
kftvA hftADikArastvaM tataH sidDimavApsyasi ..
sa tvaM yaToktaM pitfBiH kuru dAraparigraham .
kAmaYcemamaBiDyAya kriyatAM pitfpUjanam ..
ta eva tuzwAH pitaraH pradAsyanti tavepsitam .
patnIM sutAMSca santuzwAH kiM na dadyuH pitAmahAH ..
mArkaRqeya uvAca .
ityfzirvvacanaM SrutvA brahmaRo'vyaktajanmanaH .
nadyA vivikte puline cakAra pitftarpaRam ..
tuzwAva ca pitFn vipraH stavEreBiraTAdftaH .
ekAgraH prayato BUtvA BaktinamrAtmako ruciH ..”
rucikftapitfstotraM yaTA, --
ruciruvAca .
“namasye'haM pitFn BaktyA ye vasantyaDidevatam .
devErapi hi tarpyante ye SrAdDezu svaDottarEH ..
namasye'haM pitFn svarge ye tarpyante maharziBiH .
SrAdDErmanomayErBaktyA BuktimuktimaBIpsuBiH .
namasye'haM pitFn svarge sidDAH santarpayanti yAn .
SrAdDezu divyEH sakalErupahArEranuttamEH ..
namasye'haM pitFn BaktyA ye'rcyante guhyakErdivi .
tanmayatvena vAYCadBirfdDimAtyantikIM parAm ..
namasye'haM pitFn martyErarcyante Buvi ye sadA .
SrAdDezu SradDayABIzwalokapuzwipradAyinaH ..
namasye'haM pitFn viprErarcyante Buvi ye sadA .
vAYCitABIzwalABAya prAjApatyapradAyinaH ..
namasye'haM pitFn viprErarcyanta'raRyavAsiBiH .
vanyEH SrAdDEyatAhArEstaponirdDUtakalmazEH ..
namasye'haM pitFn viprErnEzWikavrataDAriBiH .
ye saMyatAtsaBirnityaM santarpyante samADiBiH .
namasye'haM pitFn SrAdDerAjanyAstarpayanti yAn .
kavyEraSezErviDivallokadvayaPalapradAn ..
namasye'haM pitFn vESyErarcyante Buvi ye sadA .
[Page4-165-c+ 52]
svakarmmABiratErnityaM puzpaDUpAnnavAriBiH ..
namasye'haM pitFn SrAdDe ye SUdrErapi BaktitaH .
santarpyante jagatyasmin nAmnA KyAtAH sukA-
linaH ..
namasye'haM pitFn SrAdDe pAtAle ye mahAsurEH .
santarpyante svaDAhArAstyaktadamBamadEH sadA ..
namasye'haM pitFn SrAdDErarcyante ye rasAtale .
BogEraSezErvivi DErnAgEH kAmAnaBIpsuBiH ..
namasye'haM pitFn SrAdDe sarpEH santarpitAn sadA
tatrEva viviDErmmantrErBogasampatsamanvitEH ..
pitFnnamasye nivasanti sAkzAd
ye devaloke'Ta mahItale vA .
taTAntarIkze ca surAdipUjyA-
ste saMpratIcCantu mayopanItam ..
pitFnnamasye paramARuBUtA
ye vE vimAne nivasantyamUrttAH .
yajanti yAnastamalA manoBi-
ryogISvarAH kleSavimuktihetUn ..
pitFnnamasye divi ye ca mUrttAH
svaDAmujaH kAByaPalABisanDO .
pradAnaSaktAH sakalepsitAnAM
vimuktidA ye'naBisaMhitezu ..
tfpyantu te'smin pitaraH samastA
icCAvatAM ye pradiSanti kAmAn .
suratvamindratvamato'DikaM vA
vasvAtmajAn kzmAmavalAM gfhARi ..
sUryyasya ye raSmizu candravimbe
Sukle vimAne ca sadA vasanti .
tfpyantu te'smin pitaro'nnatoyE-
rganDAdinA puzwimato vrajantu ..
yezAM hute'gnO havizA ca tfpti-
rye BuYjate vipra SarIrasaMsTAH .
ye piRqadAnena mudaM prayAnti
tfpyantu te'smin pitaro'nnatoyEH ..
ye KaqgamAMsena surEraBIzwEH
kfzREstilErdEtyamahoragESca .
kAlena SAkeba maharzivaryyEH
saMprIRitAste mudamatra yAntu ..
kavyAnyaSezARi ca yAnyaBIzwA-
nyatIva yezAmamarArccitAnAm .
tezAntu sAnniDyamihAstu puzpa-
ganDAdiBojyezu mayAhftezu ..
dine dine ye pratigfhRate'rccAM
mAsAntapUjyA Buvi ye'zwakAsu .
ye vatsarAnte'Byudaye ca pUjyAH
prayAntu te me pitaro'tra tuzwim ..
pUjyA dbijAnAM kumudenduBAso
ye kzattriyARAYca navArkavarRAH .
taTA viSAM ye kanakAvadAtA
nIlIniBAH SUdrajanasya ye ca ..
te'smin samastA mama puzpaganDa-
DUpAnnatoyAdinivedanena .
[Page4-166-a+ 52]
taTAgnihomena ca yAntu tfptiM
sadA pitfByaH praRato'smi teByaH ..
ye devapUrvvARyatitfptiheto-
raSnanti kavyAni SuBAhftAni .
tfptASca ye BUtisfjo Bavanti
tfpyantu te'smin praRato'smi teByaH ..
rakzAMsi BUtAnyasurAMstaTogrAn
vinASayantastvaSivaM prajAnAm .
AdyAH surARAmamareSapUjyA-
stfpyantu te'smin praRato'smi teByaH ..
agnizvAttA barhizada AjyapAH somapAstaTA .
vrajantu tfptiM SrAdDe'smin pitarastarpitA mayA ..
agnizvAttAH pitfgaRAH prAcIM rakzantu me
diSam .
taTA bahizadaH pAntu yAmyAM ye pitaraHsTitAH ..
pratIcImAjyapAstadbadudIcImapi somapAH .
UrdDvatastvaryyamA rakzet kavyavAlo'nalo'pyaDaH ..
rakzoBUtapiSAceByastaTEvAsuradozataH .
sarvvataScADipastezAM yamo rakzAM karotu me ..
viSvo viSvaBugArADyo Danyo DarmmaH sanAtanaH .
BUtido BUtikfdBUtiH pitFRAM ye gaRA nava ..
kalyARaH kalyadaH karttA kalyaH kalyatarASrayaH .
kalyatAheturanaGaH zaqityete gaRAH smftAH ..
varo vareRyo varadastuzwidaH puzwidastaTA .
viSvapAtA taTA DAtA sapta cEte gaRAH smftAH ..
mahAnmahAtmA mahito mahimAvAnmahAbalaH .
gaRAH paYca taTEvEte pitFRAM pApanASanAH ..
suKado DanadaScAnyo Darmmado'nyo viBUtidaH .
pitFRAM kaTyate cEtattaTA gaRacatuzwayam ..
ekatriMSat pitfgaRA yErvyAptamaKilaM jagat .
te me'tra tfptAstuzyantu yacCantu ca samIhitam ..”
iti mArkaRqeyapurARe rOcye manvantare pitfstavaH ..
mArkaRqeya uvAca .
“evantu stuvatastasya tejaso rASirucCiKaH .
prAdurbaBUva sahasA gaganavyAptikArakaH ..
taddfzwvA sumahattejaH samAcCAdya sTitaM jagat .
jAnuByAmavaniM gatvA ruciH stotramidaM jagO ..
amUrttAnAYca mUrttAnAM pitFRAM dIptatejasAm .
namasyAmi sadA tezAM DyAninAM divyacakzuzAm ..
indrAdInAYca netAro dakzamArIcayostaTA .
saptarzIRAntaTAnyezAM tAn namasyAmi kAma-
dAn ..
manvAdInAcca netAraH sUryyAcandramasostaTA .
tAnnamasyAmyahaM sarvvAn pitFnapsvarRabezu ca ..
nakzatrARAM grahARAYca vAyvagninaBasAM taTA .
dyAvApfTivyoSca taTA namasyAmi kftAYjaliH ..
prajApateH kaSyapAya somAya varuRAya ca .
yogeSvareByaSca taTA namasyAmi kftAYjaliH ..
namo gaReByaH saptaByastaTA lokezu saptasu .
svayamBuve namasyAmi brahmaRe yogacakzuze ..
somADArAH pitfgaRA yogamUrttiDArA hi te .
namasyAmi tataH somaM pitaraM jagatAmaham ..
[Page4-166-b+ 52]
agnirUpAMstaTEvAnyAnnamasyAmi pitFnaham .
agnIzomamayaM viSvaM yata etadaSezataH ..
ye tu tejasi ye vAyO somasUryyAgnimUrttayaH .
jagatsvarUpiRaScEva taTA brahmasvarUpiRaH ..
teByo'KileByo yogiByaH pitfByo yatamAnasaH .
namo namo namaste me prasIdantu svaDABujaH ..
SrImArkaRqeya uvAca .
evaM stutAstatastena tejaso munisattamAH .
niScakramuste pitaro BAsayanto diSo daSa ..
niveditantu yattena puzpaganDAnulepanam .
tadBUzitAnaTa sa tAn dadfSe purataH sTitAn ..
praRizatya rucirBaktyA punareva kftAYjaliH .
namastuByaM namastuByamityAha pfTagAdftaH ..
tataH prasannAH pitarastamUcurmunisattamam .
varaM vfRIzveti sa tAnuvAcAnatakanDaraH ..
sAmprataM sargakarttftvamAdizwaM brahmaRA mama .
so'haM patnImaBIpsAmi DanyAM divyAM prajAva-
tIm ..
pitara UcuH .
adyEva sadyaH patnI te Bavizyati manoramA .
tasyAYca puttro BavitA Bavato munisattama ! ..
manvantarADipo DImAn tvannAmnEvopalakzitaH .
ruce rOcya iti KyAtiM prayAsyati jagattraye ..
tasyApi bahavaH puttrA mahAbalaprarAkramAH .
Bavizyanti mahAtmAnaH pfTivIparipAlakAH ..
tvaYca prajApatirBUtvA prajAH sfzwvA caturviDAH .
kzIRADikAro DarmmajYastataH sidDimavApsyasi ..
stotreRAnena ca naro yo'smAMstozyati BaktitaH .
tasya tuzwA vayaM BogAn dAsyAmo jYAnamuttamam ..
SarIrArogyamESvaryyaM puttrapOttrAdisantatim .
pradAsyAmo na sandeho yaccAnyadaBivAYCitam ..
tasmAt puRyaPalaM loke vAYCadBiH satataM narEH .
pitFRAYcAkzayAM tfptiM stavyAH stotreRa mAnavEH ..
SrAdDe ca ya imaM BaktyA asmatprItikaraM stavam .
paWizyanti dbijAgryARAM BuYjatAM purataH sTitAH ..
stotraSravaRasaMprItyA sanniDAne pare kfte .
asmABirakzayaM SrAdDaM tadBavizyatyasaMSayam ..
yadyapyaSrotriyaM SrArdDaM yadyapyupahataM Bavet .
anyAyopAttavittena yadi vA kftamanyaTA ..
aSrAdDArhErupahatErupahArEstaTA kftam .
akAle'pyaTavA deSe viDihInamaTApi vA ..
aSradDayA vA puruzErddamBamASritya vA kftam .
asmAkaM prItaye SrAdDaM taTApya tadudIraRAt ..
yatrEtat paWyate SrAdDe stotramasmatsuKAvaham .
asmAkaM jAyate tfptistatra dvAdaSavArzikI ..
hemante dbAdaSAbdAni tfptimetat prayacCati .
SiSire dbiguRAbdAni tfptiM stItramidaM Srutam ..
vasante zoqaSasamAstfptaye SrAdDakarmmaRi .
grIzme ca zoqaSEvEtat paWitaM tfptikArakam ..
vikAle ca kfte SrAdDe stotreRAnena sADite .
varzAsu tfptirasmAkamakzayA jAyate ruce ..
SaratkAle'pi paWitaM SrAdDakAle prayacCati .
[Page4-166-c+ 52]
asmAkametat puruzEstfptiM paYcadaSAbdikIm ..
yasmin gfhe'pi liKitametattizWati nityadA .
sanniDAtaM kfte SrAdDe tatrAsmAkaM Bavizyati ..
tasmAdetattvayA SrAdDe viprARAM BuYjatAM puraH .
SrAvaRIyaM mahABAga asmAkaM tuzwikArakam ..”
iti mArkaRqeyapurARe rOcye manvantare pitfstave .. *
mArkaRqeya uvAca .
“tatastasmAnnadImaDyAt samuttasTO manoramA .
pramlocA nAma tanvaNgI tatsamIpe varApsarAH ..
sA covAca mahAtmAnaM ruciM sumaDurAkzaram ..
praSrayAvanatA suBrUH pramlocA vE varApsarAH ..
atIvarUpiRI kanyA matsutA tapatAMvara .
jAtA varuRaputtreRa puzkareRa mahAtmanA ..
tAM gfhARa mayA dattAM BAryyArTe varavarRinIm .
manurmmahAmatistasyAM samutpasyati te sutaH ..
mArkaRqeya uvAca .
taTati tena cApyuktA tasmAttoyAdvapuzmatIm .
ujjahAra tataH kaByAM mAlinIM nAma nAmataH ..
nadyASca puline tasmin sa munirmunisattama ! .
jagrAha pARiM viDivat samAnAyya mahAmunIn ..
tasyAM tasya suto jajYe mahAvIryyo mahAmatiH .
rOcyo'Bavat piturnAmnA KyAto'tra vasuDAtale ..
tasya manvantare devAstaTA saptarzayaSca ye .
tanayASca nfpAScEva te samyak kaTitAstava ..
DarmmavfdDistaTArogyaM DanaDAnyasutodBavaH .
nfRAM BavatyasandigDamasmin manvantare Srute ..
pitfstavaM taTA SrutvA pitFRAYca taTA gaRAn .
sarvvAn kAmAnavApnoti tatprasAdAnnaro mune ..”
iti mArkaRqeyapurARe rOcyemanvantaraM samAptam ..
gAruqe 89 . 90 aDyAye'pyevamasti ..
<LEND>
