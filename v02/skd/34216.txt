<L>34216<pc>4-512-a<k1>vEdyaH<k2>vEdyaH
vEdyaH¦, puM, (vidyAM vedeti . vidyA + “tadaDIte
tadveda .” 4 . 2 . 59 . iti aR .) paRqitaH .
yaTA . kAtyAyanaH .
“nAvidyAnAntu vEdyena deyaM vidyADanaM kvacit .
samavidyADikAnAntu deyaM vEdyena tadDanam ..”
[Page4-512-b+ 52]
vEdyena viduzA . iti dAyatattvam .. vAsakavfkzaH .
iti SabdacandrikA .. AyurvvedavettA . sa cAmbazWa-
jAtiScikitsAvfttiSca . tatparyyAyaH . roga-
hArI 2 agadaNkAraH 3 Bizak 4 cikitsakaH
5 . ityamaramaratO .. srazwA 6 viDiH 7 vidvAn
8 AyurvvedI 9 . iti rAjanirGaRwaH .. sa catu-
rvviDaH . rogaharaH 1 vizaharaH 2 SalyaharaH 3
kftyAharaH 4 . iti mahABArate rAjaDarmmaH ..
asyotpattiryaTA, --
“vEdyo'SvinIkumAreRa jAtaSca viprayoziti .
vEdyavIryyeRa SUdrAyAM baBUvurbbahavo janAH ..
te ca grAmaguRajYASca mantrOzaDiparAyaRAH .
teByaSca jAtAH SUdrAyAM te vyAlagrAhiRo Buvi ..
SOnaka uvAca .
kaTaM brAhmaRapatnyAntu sUryyaputtro'SvinIsutaH .
aho kena vipAkena vIryyADAnaM cakAra saH ..
sOtirucAca .
gacCantIM tIrTayAtrAyAM brAhmaRIM kurunandana .
dadarSa kAmukIM kAntaH puzpodyAne manohare ..
tayA nivArito yatnAt balena balavAn suraH .
atIva sundarIM dfzwvA vIryyADAnaM cakAra saH ..
drutaM tatyAja garBaM sA puzpodyAne manorame .
sadyo baBUva puttraSca taptakAYcanasanniBaH ..
saputtrA svAmino gehaM jagAma vrIqitA tadA .
svAminaM kaTayAmAsa yasmAddEvAdisaNkawam .
vipro rozeRa tatyAja taYca puttraM svakAminIm .
saridbaBUva yogena sA ca godAvarI smftA ..
puttraM cikitsASAstraYca pAWayAmAsa yatnataH .
nAnASilpaYca SastraYca svayaM sa ravinandanaH ..
vipraSca jyotirgaRanAt vedanAcca nirantaram .
vedaDarmmaparityakto baBUva gaRako Buvi ..”
iti brahmavEvartte brahmaKaRqe 10 aDyAyaH .. * ..
narakaBogAnte vEdyajanma yaTA, --
“yaH karotyapahAraYca devabrAhmaRayorDanam .
pAtayitvA svapuruzAn daSa pUrvvAn daSAparAn ..
svayaM yAti ca DUmAnDaM DUmaDvAntasamanvitam .
DUmaklizwo DUmaBogI vasettatra caturyugam ..
tato mUzikajAtiSca Satajanmani BArate .
tato nAnAviDAH pakzijAtayaH kfmijAtayaH ..
tato nAnAviDA vfkzajAtayaSca tato naraH .
BAryyAhIno vaMSahInaH Savaro vyADisaMyutaH ..
tato Bavet svarRakAraH sa suvarRabaRik tataH .
tato javanasevI ca brAhmaRo gaRakastataH .
vipro dEvajYopajIvI vEdyajIvI cikitsakaH ..” *
api ca .
“lAkzAlohAdivyApArI rasAdivikrayI ca yaH .
sa yAti nAgavezwaYca nAgErvvezwita eva ca .
vaset sa lomamAnAbdaM tatrEva nAgadaMSitaH ..
tato Bavet sa gaRako vEdyaSca saptajanmasu .
gopaSca karmmakAraSca raNgakArastataH SuciH ..”
iti brahmavEvartte prakftiKaRqe 28 aDyAyaH .. * ..
rAjavEdyasya lakzaRaM yaTA, --
[Page4-512-c+ 52]
“paraM pAraM gato yaH syAdazwANge tu cikitsite .
anAhAryyaH sa vEdyaH syAdDarmmAtmA ca kulo-
dgataH .
prARAvAryyaH sa vijYeyo vacanaM tasya BUBujaH .
rAjan rAjYA sadA kAryyaM yaTA kAryyaM pfTag-
janEH ..”
iti mAtsye 189 aDyAyaH .. * ..
sAmAnyavEdyalakzaRaM yaTA, --
“cikitsAM kurute yastu sa cikitsaka ucyate .
sa ca yAdfk samIcInastAdfSo'pi nigadyate ..
tattvADigataSAstrArTo dfzwakarmmA svayaM kftI .
laGuhastaH SuciH SUraH svacCopaskaraBezajaH ..
pratyutpannamatirDImAn vyavasAyI priyaMvadaH .
satyaDarmmaparo yaSca vEdya Idfk praSasyate ..”
dfzwakarmmA dfzwA pareRa kftA cikitsA yena saH .
svayaMkftI svayaMcikitsAkuSalaH . laGuhastaH
sidDimadDastaH .. * .. nizidDavEdyo yaTA, --
“kucelaH karkaSaH stabDo grAmIRaH svayamAgataH .
paYca vEdyA na pUjyante GanvantarisamA api ..”
karkaSaH apriyavAdI . stabDaH sABimAnaH .
grAmIRaH vyavahArAcaturaH .. * ..
aTa vEdyasya karmma Aha .
“vyADestattvaparijYAnaM vedanAyASca nigrahaH .
etadvEdyasya vEdyatvaM na vEdyaH praBurAyuzaH ..”
asyAyamarTaH . vyADeH samyak paricayaH . vyaTA-
SAntikaraRaM vEdyasya karmma . na tu vEdyaH AyuzaH
praBurityarTaH . apare tvevaM vyAcakzate . vyADe-
stattvaparicayaH . vedanAyAH SAntikaraRaYca .
etadeva vEdyasya vEdyatvaM na kintu vEdya AyuzaH
praBurityarTaH .. * ..
aTa vEdyAnayanadUtasya lakzaRam .
“yaScikitsakamAnetuM yAti dUtaH sa kaTyate .
sa ca yAdfk samucitastAdfgatra nigadyate ..
dUtAH sujAtayo'vyaNgAH pawavo nirmmalAmbarAH .
suKino'SvavfzArUQAH SuBrapuzpaPalEryutAH ..
sajAtayaH sucezwASca svajIvadiSi saNgatAH .
BizajaM samaye prAptA rogiRaH suKahetavaH ..”
sajAtayaH rogisamAnajAtayaH .
“yasyAM prARamarudvAti sA nAqI jIva-
saMSritA ..” * ..
aTa dUtayAtrAyAM SakunavicAraH .
“vEdyAhvAnAya dUtasya gacCato rogiRaH kfte .
na SuBaM sOmyaSakunapradIptantu suKAvaham ..”
pradIptamagniH . dUto rogI ca riktahasto vEdyaM
na paSyet . taTA ca .
“riktahasto na paSyettu rAjAnaM BizajaM gurum .”
aTa AyurvvidAM prAdurBAvaH . tatrAdO brahma-
prAdurBAvaH .
“viDAtATarvvasarvvasvamAyurvvedaM prakASayan .
svanAmnA saMhitAM cakre lakzaSlokamayImfjum ..
tataH prajApatiM dakzaM dakzaM sakalakarmmasu .
viDirDInIraDiH sANgamAyurvvedamupAdiSat ..” * ..
[Page4-513-a+ 52]
aTa dakzaprAdurBAvaH .
“aTa dakzaH kriyAdakzaH svarvvEdyO vedamAyuzaH .
vedayAmAsa vidvAMsO sUryyAMSO surasattamO ..” * ..
aTASvinIsutaprAdurBAvaH .
“dakzAdaDItya dasrO vitenatuH saMhitAM svIyAm .
sakalacikitsakalokapratipattivivfdDaye DanyAm ..
svayamBu vaH SiraSCinnaM BEraveRa ruzATa tat .
aSviByAM saMhitaM tasmAttO jAtO yajYaBAginO ..
devAsuraraRe devA dEtyErye sakzatAH kftAH .
akzatAste kftAH sadyo dasrAByAmadButaM mahat ..
vajriRo'BUdBujastamBaH sa dasrAByAM cikitsitaH .
somAnnipatitaScandrastAByAmeva suKIkftaH ..
viSIrRA daSanAH puzRo netre nazwe Bagasya ca .
SaSino rAjayakzmABUdaSviByAM te cikitsitAH ..
BArgavaScyavanaH kAmI vfdDaH san vikftiM gataH .
vIryyavarRasvaropetaH kfto'SviByAM punaryuvA ..
etEScAnyESca bahuBiH karmmaBirBizajAM varO .
baBUvaturBfSaM pUjyAvindrAdInAM divOkasAm ..” *
aTendraprAdurBAvaH .
“saMdfSya dasrayorindraH karmmARyetAni yatnavAn .
AyurvvedaM nirudvegaM tO yayAce SacIpatiH ..
nAsatyO satyasanDena SakreRa kila yAcitO .
AyurvvedaM yaTADItaM dadatuH Satamanyave ..
nAsatyAByAmaDItyEza AyurvvedaM SatakratuH .
aDyApayAmAsa bahUnAtreyapramuKAn munIn ..” *
aTAtreyaprAdurBAvaH .
“ekadA jagadAlokya gadAkulamitastataH .
cintayAmAsa BagavAnAtreyo munipuNgavaH ..
kiM karomi kvagacCAmi kaTaM lokA nirAmayAH .
Bavanti sAmayAnetAnna Saknomi nirIkzitum ..
dayAlurahamatyarTaM svaBAvo duratikramaH .
etezAM duHKato duHKaM mamApi hfdaye'Dikam ..
AyurvvedaM paWizyAmi nErujyAya SarIriRAm .
iti niScitya gatavAnAtreyastridaSAlayam ..
tatra mandiramindrasya gatvA SakraM dadarSa saH .
siMhAsanasamAsInaM stUyamAnaM surarziBiH ..
BAsayantaM diSo BAsA BAskarapratimaM tvizA .
AyurvvedamahAcAryyaM SiroDAryyaM divOkasAm ..
Sakrastu taM nirIkzyEva tyaktasiMhAsano yayO .
tadagre pUjayAmAsa BfSaM BUritapaHkfSam ..
kuSalaM paripapracCa taTAgamanakAraRam .
sa munirvvaktumAreBe nijAgamanakAraRam ..
devarAja na rAjAsi diva eva yato BavAn .
viDAtrA vihito yatnAttrilokI lokapAlakaH ..
vyADiBirvyaTitA lokAH SokAkulitacetasaH .
BUtele santi santApaM tezAM harttuM kfpAM kuru ..
AyurvvedopadeSaM me kuru kAruRyato nfRAm .
taTetyuktvA sahasrAkzo'DyApayAmAsa taM munim ..
munIndra indrataH sANgamAyurvvedamaDItya saH .
aBinandya tamASIrBirAjagAma punarmahIm ..
aTAtreyo muniSrezWo BagavAn karuRAparaH .
svanAmnA saMhitAM cake naracakrAnukampayA ..
[Page4-513-b+ 52]
tato'gniveSaM BeqaYca jAtUkarRaM parASaram .
kzIrapARiYca hArItamAyurvvedamapAWayat ..
tantrasya karttA praTamamagnive So'Bavat purA .
tato BeqAdayaScakruH svaM svaM tantraM kftAni ca ..
SrAvayAmAsurAtreyaM munivfndena vanditam .
SrutvA ca tAni tantrARi hfzwo'BUdatrinandanaH ..
yaTAvat sUtritaM tasmAt prahfzwA munayo'Bavan .
divi devarzayo devAH SrutvA sADviti cAbruvan ..”
aTa BaradbAjaprAdurBAvaH .
“ekadA himavatpArSve dEvAdAgatya saMgatAH .
munayo bahavastAMSca nAmaBiH kaTayAmyaham ..
BaradvAjo munivaraH praTamaM samupAgataH .
tato'NgirAstato gargo marIcirBfguBArgavO ..
pulastyo'gastirasito vaSizWaH saparASaraH .
hArIto gotamaH sAMKyo mEtreyaScyavano'pi ca ..
yamadagniSca gArgyaSca kASyapaH kaSyapo'pi ca .
nArado vAmadevaSca mArkaRqeyaH kapizWalaH ..
SARqilyaH sahakORqinyaH SAkuneyaH saSOnakaH .
ASvalAyanasAMkftyO viSvAmitraH parIkzitaH ..
devalo gAlavo DOmyaH kApyakAtyAyanAvuBO .
kANkAyano vEjavApaH kuSiko vAdarAyaRiH ..
hiraRyAkzaSca lokAkziH SaralomA ca goBilaH .
vEKAnasA vAlaKillAstaTEvAnye maharzayaH ..
brahmajYAnasya niDayo yamasya niyamasya ca .
tapasastejasA dIptA hUyamAnA ivAgnayaH ..
suKopavizwAste tatra sarvve cakruH kaTAmimAm .
DarmmArTakAmamokzARAM mUlamuktakalevaram ..
tatra sarvvArTasaMsidDyEBavedyadi nirAmayam .
tapaHsvADyAyaDarmmARAM brahmacaryyavratAyuzAm ..
harttAraH prasftA rogA yatra tatra ca sarvvataH .
rogAH kArSyakarA balakzayakarA dehasya cezwA-
harA-
dfSyAdIndriyaSaktisaMkzayakarAH sarvvANgapIqA-
karAH .
DarmmArTAKilakAmamuktizu mahAviGnasvarUpA
balAt
prARAnASu haranti santi yadi te kzemaM kutaH
prARinAm ..
tattezAM praSamAya kaScana viDiScintyo BavadBi-
rbbuDE-
ryogErityaBiDAya saMsadi BaradbAjaM muniM te'bru-
van .
tvaM yogyo BagavAn sahasranayanaM yAcasva labDuM
kramAt
AyurvvedamaDItya yaM gadaBayAnmuktA BavAmo
vayam ..
itTaM sa muniBiryogyEH prArTito vinayAnvitEH .
BaradvAjo muniSrezWo jagAma tridaSAlayam ..
tatrendraBavanaM gatvA surarzigaRamaDyagam .
dfzwavAn vftrahantAraM dIpyamAnamivAnalam ..
dfzwvEva sa muniM prAha BagavAn maGavA mudA .
DarmmajYa svAgataM te'Ta muniM taM samapUjayat ..
[Page4-513-c+ 52]
so'Digamya jayASIrBiraBivandya sureSvaram .
fzIRAM vacanaM samyagaSrAvayata sattamam ..
vyADayo hi samutpannAH sarvvaprARiBayaNkarAH .
tezAM praSamanopAyaM yaTAvadvaktumarhasi ..
tamuvAca muniM sANgamAyurvvedaM SatakratuH .
jIvedbarzasahasrARi dehI nIruNniSamya yam ..
so'nantAgAraM triskanDamAyurvvedaM mahAmatiH .
yaTAvadacirAt sarvvaM bubuDe tanmanA muniH ..
tenAyuH suciraM leBe BaradvAjo nirAmayam .
anyAnapi munIMScakre nIrujaH sucirAyuzaH ..
tattatra janitajYAnacakzuzA fzayo'KilAH .
guRAn dravyARi karmmARi dfzwvA tadviDi-
mASritAH ..
ArogyaM leBire dIrGamAyuSca suKasaMyutam .
AyurvvedoktaviDinAnye'pi syurmunayo yaTA ..”
aTa carakaprAdurBAvaH .
“yadA matsyAvatAreRa hariRA veda udDftaH .
tadA SezaSca tatrEva vedaM sANgamavAptavAn ..
aTarvvAntargataM samyagAyurvvedaYca labDavAn .
ekadA sa mahadvfttaM drazwuM cara ivAgataH ..
tatra lokAn gadErgrastAn vyaTayA paripIqitAn .
sTalezu bahuzu vyagrAn mriyamARAMSca dfzwavAn ..
tAn dfzwvAtidayAyuktastezAM duHKena duHKitaH .
anantaScintayAmAsa rogopaSamakAraRam ..
saYcintya sa svayaM tatra muneH puttro baBUva ha .
yataScara ivAyAto na jYAtaH kenacidyataH ..
tasmAccarakanAmAsO viKyAtaH kzitimaRqale .
sa BAti carakAcAryyo devAcAryyo yaTA divi ..
sahasravadanasyAMSo yena DvaMso rujAM kftaH .
Atreyasya muneH SizyA agniveSAdayo'Bavan ..
munayo bahavastESca kftaM tantraM svakaM svakam .
tezAM tantrARi saMskftya samAhftya vipaScitA .
carakeRAtmano nAmnA granTo'yaM carakaH kftaH ..”
aTa DanvantariprAdurBAvaH .
“ekadA devarAjasya dfzwirnipatitA Buvi .
tatra tena narA dfzwA vyADiBirBfSapIqitAH ..
tAn dfzwvA hfdayaM tasya dayayA paripIqitam .
yadArdrahfdayaH Sakro DanvantarimuvAca ha ..
Danvantare suraSrezWa Bagavan kiYciducyate .
yIgyo Bavati BUtAnAmupakAraparo Bava ..
upAkArAya lokAnAM kena kiM na kftaM purA .
trElokyADipatirvvizRuraBUnmatsyAdirUpavAn ..
tasmAttvaM pfTivIM yAhi kASImaDye nfpo Bava .
pratIkArAya rogARAmAyurvvedaM prakASaya ..
ityuktvA suraSArdUlaH sarvvaBUtahitepsayA .
samastamAyuzo vedaM DanvantarimupAdiSat ..
aDItya cAyuzo vedamindrAdDanvantariH purA .
Agatya pfTivIM kASyAM jAto bAhujaveSmani
nAmnA tu so'Bavat KyAto divodAsa iti
kzitO .
bAla eva virakto'BUccacAra ca mahattapaH ..
yatnena mahatA brahmA taM kASyAmakaronnfpam .
[Page4-514-a+ 52]
tato DanvantarirlOkEH kASIrAjo'BiDIyate ..
hitAya dehinAM svIyasaMhitA vihitAmunA .
ayaM vidyArTino lokAn saMhitAM tAmapAWa-
yat ..”
aTa suSrutaprAdurBAvaH .
“aTa jYAnadfSA viSvAmitrapraBftayo'vadan .
ayaM DanvantariH kASyAM kASIrAjo'yamucyate ..
viSvAmitro munistezu puttraM suSrutamuktavAn .
vatsa ! vArARasIM gacCa tAM viSveSvaravallaBAm ..
tatra nAmnA divodAsaH kASIrAjo'sti
bAhujaH .
sa hi DanvantariH sAkzAdAyurvvedavidAM varaH ..
AyurvvedaM tato'DItya lokopakftihetave .
sarvvaprARidayA tIrTamupakAro mahAmaKaH ..
piturvvacanamAkarRya suSrutaH kASikAM gataH .
tena sArdDaM samaDyetuM munisUnuSataM yayO ..
aTa DanvantariM sarvvevAnaprasTASrame sTitam .
BagavantaM suraSrezWaM muniBirbbahuBiH stutam ..
kASIrAjaM divodAsaM te'paSyan vinayAnvitAH .
svAgataYca iti smAha divodAso yaSoDanaH ..
kuSalaM paripapracCa taTAgamanakAraRam .
tataste suSrutadvArA kaTayAmAsuruttaram ..
Bagavan mAnavAn dfzwvA vyADiBiH paripIqitAn .
krandato mriyamARAMSca jAtAsmAkaM hfdi vyaTA ..
AmayAnAM SamopAyaM vijYAtuM vayamAgatAH .
AyurvvedaM BavAnasmAnaDyApayatu yatnataH ..
aNgIkftya vacastezAM nfpatistAnupAdiSat .
vyAKyAtaM tena te yatnAjjagfhurmunayo mudA ..
kASIrAjaM jayASIrBiraBinandya mudAnvitAH .
suSrutAdyAH susidDArTA jagmurgehaM svakaM svakam ..
praTamaM suSrutastezu svaM tantraM kftavAn sPuwam .
suSrutasya saKAyo'pi pfTak tantrARi tenire .
suSrutena kftaM tantraM suSrutaM bahuBiryataH .
tasmAttaM suSrutaM nAmnA viKyAtaM kzitimaRqale ..”
iti BAvaprakASaH ..
aTa matAntare vEdyotpattikaTanam .
“satyatretAdvAparezu yugezu brAhmaRAH kila .
brahmakzattriyaviwSUdrakanyakA upayemire ..
tatra vESyasutAyAM ye jajYire tanayA amI .
sarvve te munayaH KyAtA vedavedANgapAragAH ..
tezAM muKyo'mftAcAryyastasTAvambA kule hi tat .
ambazWa ityasAvuktastato jAtipravarttanAt ..
pare sarvve'pi cAmbazWA vESyA brAhmaRasamBavAH .
jananIto janurlabDA yajjAtA vedasaMskftEH ..
ambazWAstena te sarvve dvijA vEdyAH prakIrttitAH .
aTa rukpratikAritvAdBizajaste prakIrttitAH ..
satye vEdyAH pitustulyAstretAyAYca taTA smftAH .
dvApare kzattravatproktAH kalO vESyopamAH smftAH ..
aTAmbazWezu sarvvezu viKyAtA aBavannamI .
seno dAsaSca guptaSca datto devaH karo DaraH ..
rAjaH somaSca nandiSca kuRqaScandraSca rakzitaH .
ezAM vaMSAH samutpannA etatpadDatayo matAH ..
[Page4-514-b+ 52]
anyapadDatayo'pyevaM santi vEdyA na te SrutAH .
bahavaScEkanAmAno nAnAgotrasamudBavAH ..
yaTAzwO viSrutAH senA ityevamapare matAH .
yasya yasya muneryo yaH santAnaH sa sa viSrutaH ..
tattadgotrAdinA vEdyaH SrEzWyAdyantu svakarmmaRA ..”
taTA hi .
“tisro varRAnupUrvveRa dve taTEkA yaTAkramam .
brAhmaRakzattriyaviSAM BAryyAH svAH SUdrajanmanaH ..
yaducyate dvijAtInAM SUdrAdAropasaMgrahaH .
nEtanmama mataM yasmAttatrAtmA jAyate svayam ..
pARiM BarttuH savarRAsu gfhRIyAt kzattriyA Saram .
vESyA pratodamAdadyAdvedane tvagrajanmanaH ..
savarReByaH savarRAsu jAyante ca sajAtayaH .
anindyezu vivAhezu puttrAH santAnavardDanAH ..
viprAnmUrdDABizikto hi kzattriyAyAM viSaH
striyAm .
jAto'mbazwastu SUdrAyAM nizAdaH pArSvavo'pi vA ..
vESyASUdryoSca rAjanyAnmahizyO dvO sutO
smftO .
vESyAttu karaRaH SUdryAM vinnAsveza viDiH smftaH ..”
ete zaw SlokA yAjYavalkyIyAH ..
“SUdrEva BAryyA SUdrasya sA ca svA ca viSaHsmfte .
te ca svA cEva rAjYastu tASca svA cAgrajanmanaH ..
pARigrahaRasaMskAraH savarRAsUpadiSyate .
asavarRAsvayaM jYeyo viDirudvAhakarmmaRi ..
SaraH kzattriyayA grAhyaH pratodo vESyakanyayA .
vasanasya daSA grAhyAH SUdrayotkfzwavedane ..”
iti padyatrayam ..
“brAhmaRAdbaSyakanyAyAmambazWo nAma jAyate ..”
iti ca padyArdDaM mAnavIyam ..
“vESyAyAM brAhmaRAjjAto'mbazWo hi nuni-
sattama .
brAhmaRAnAM cikitsArTaM nirddizwo munipuNgavEH ..”
iti parASaraH ..
“vedAjjAto hi vEdyaH syAdambazWo brahmaputtrakaH .”
iti SaNKaH ..
brahmA mUrdDABiziktaSca vEdyaH kzattraviSAvapi .
amI paYca dbijA ezAM yaTApUrvvaYca gOravam ..”
iti hArItaH ..
“mAturyadA prajAyante dvitIyaM mOYjibanDanAt .
brAhmaRakzattriyaviSastasmAdete dbijAH smftAH ..”
iti yAjYavalkyavacanam ..
mUrdDABiziktAmbazWayorapi pitfvattvAt dvijatvam ..
iti bfdDAH ..
“AyurvvedopanayanAdvEdyo dbija iti smftaH ..”
iti vEdyake'gniveSaH ..
“tapoyogAt purA vEdyastejasA pitfvat smftAH .
viprAt kzattrAdyato nyUnAH kriyayA vESyavat
kftAH ..
SanEH SanEH kriyAlopAdaTa tA vEdyajAtayaH .
kalO SUdratvamApannA yaTA kzattrA yaTA viSaH ..”
iti vizRuH ..
[Page4-514-c+ 52]
“yuge jaGanye dve jAtI brAhmaRaH SUdra eva ca .”
iti yamaH ..
“SanakESca kriyAlopAdimAH kzattriyajAtayaH .
vfzalatvaNgatA loke brAhmaRAdarSanena ca ..”
iti manuvacanaM DftvA evamambazWAdInAmapi kalO
SUdratvamiti svasvagranTezu vAcaspatimiSrAdiBi-
staTA SudDitattve smArttaBawwAcAryyeRApyuktam .
ataeva kulapaYjikAyAmuktam . atidizwaM hi
vEdyasya SUdratvaM kzattriyAdivaditi . tasmAt
kzattraviSostulyo vEdyaH SUdrasya pUjita iti .. * ..
“yuge yuge karmmaREvotkarzApakarzAvAha manuH .
taporItipraBAvESca te gacCanti yuge yuge ..”
manuzyezviha janmata iti ..
“ambazWezvamftAcAryyaH KyAto'BUdBuvanatraye .
sidDavidyAhvayAM kanyAM svarvEdyasya tu mAnasIm ..
upayeme mahOjA yaScikitasatakayA SrutaH .
aTEtasya vareREva KyAtA vEdyA mahOjasaH ..
seno dAsaSca guptaSca datto devaH karo DaraH .
rAjaH somaSca nandiSca kuRqaScandraSca rakzitaH ..
santAnA vahavaScEzAM baBUvuSca cikitsakAH .
kulAnurUpataScEzAM jAtAH padDatayo'pyamUH ..
tezAM praSaMsA nindA ca baBUva svena karmmaRA .
uttamO senadAsO ca guptadattO taTEva ca ..
devaH karaSca maDyasTO rAjasomO kulADamO .
nandipraBftayo nindyA luptapadDatayo'pi ca ..
kecijjAtyA pariKyAtAstaTA vfttyanusArataH .
sarvvAsAmeva jAtInAM vfttireva garIyasI .
vfttiH svargyA ca paTyA ca vfttyA jAtiH prava-
rttate ..”
iti prAcInakulapaYjikADftavyAsavacanAni ..
iti vEdyotpattikaTanam .. * .. aTa vEdyAnAM
gotrARi .
“azwAviMSadamI gotrAH sarvvezAM BizajAmapi .
pratyekante viliKyante senadAsAditaH kramAt ..
DanvantariSca SaktriSca taTA vESvAnarAdyakO .
mOdgalyakOSikO kfzRAtreya ANgiraso'pi ca ..
azwO gotrARi senAnAM dAsAnAM tadanantaram .
mOdgalyo'Ta BaradvAjaH SAlaNkAyana eva ca ..
SARqilyaSca vaSizWaSca vAtsyaSca zaqamI matAH .
guptAnAM trIRi gotrARi kASyapo gOtamastaTA ..
sAvarRirapi dattAnAM catvAraH parikIrttitAH .
kOSikaH kASyapaScEva SARqilyaScApi tatparaH ..
mOdgalya iti vijYeyAScatvAro devasamBavAH .
AtreyakfzRAtreyO ca SARqilya AlamAlakaH ..
Darasya kASyapaH prokto BaradvAjaSca kuRqajaH .
kASyapo rakzitasyEko gotrA ete prakIrttitAH ..
dattAnAmAdyagotrARAM deSaBede'sti santatiH .
evamAtreyagotro'pi datto deSAntare SrutaH ..
dattAH kfzRAtreyagotrA dfSyante bahavastaTA .
tasmAddattasya gotrARi sapta jYeyAni paRqitEH ..
karARAM kASyapo gotro vAtsyamOdgalyakAvapi .
deSaBede hi vidyante tatkaraH saptagotrakaH ..
[Page4-515-a+ 52]
rAjaH kASyapagotro'pyasti tadrAjastrigotrakaH .
SrUyante ca jAmadagnyagotrA deSAntare DarAH ..
bahavo'pi BaradvAjagotrajAH santi rakzitAH .
indrAdityO parO yO dvO vEdyO gotrAstayorime ..
indrasya kASyapo gotra eka eva prakIrttitaH .
AdityAnAmimO gotrAvAdityakOSikO
smftO ..
paYcASadete viKyAtAstasmAdgotrA Bizakkule .
yattu deSAntare gotramanyat kimapi ca Srutam .
dattAdInAM na tat proktamaprasidDamatIva tat ..” *
aTa paYjikAntaroktarAQIyavEdyakulAzwakIya-
gotrasaMKyASrezWatvAdi liKyate .
“kAYjISAdvuzisenasya gotrARyazwO Bavanti
ca .
SaktriDanvantarI SrezWO maDyO vESvAnarAdyakO .
mOdgalyakOSikO kfzRAtreya ANgiraso'DamAH ..”
aTa rAQIyAzwagfhavEdyAnAM pravarAnAha .
“pravarAH paYca senAnAM DanvantarikulodBuvAm .
vinirddizwA yaTA te ca DanvantaryyaparASarO ..
nEyaDruvaScANgiraso bArhaspatya iti kramAt .
Saktrigotre trayaH SaktriparASaravaSizWakAH ..
pravarAH paYca dAsAnAmOrvvacyazanaBArgavAH .
jAmadagnyaScApnuvAnaH proktA mOdgalyagotrajAH ..
guptAnAM traya evEte kASyapo'pyapasArakaH .
nEyaDruvo'mI pravarAH kASyapAnvayasamBuvAm ..
datte trayaM kOSikAnAM SARqilyAsitadevalAH .
kfzRAtreyo vaSizWaSca AtreyaSceti te trayaH ..
dattAnAM pravarA ete dattAtreyakulodBuvAm .
AtreyagotrajAtAnAM devAnAYca taTA trayaH ..
Atreya ANgirasako bArhaspatya iti kramAt .
kare BaradbAjagotre trayo'mI pravarAH smftAH ..
BaradvAjo BArgavaSca cyavanaSca kramAdamI .
rAjavaMSe vAtsyagotre kaTitAH pravarAstrayaH ..
vAtsye'sitastaTA mArkaRqeya evaM kramAditi .
aTa kOSikagotrasya somasya pravarAstrayaH ..
kOSikaH kASyapaScEva BArgavaScetyamI kramAt .
senAdInAmanuktA ye AdyagotrAdisamBuvAm ..
pravarAste'pi vijYeyAstattatkulaBuvAM muKAt .
nandyAdInAM varendrezu caturRAM pravarASca ye .
vijYeyAste ca niKilAstezAM kulaBuvAM muKAt ..”
iti vEdyAnAM pravarAH .. * ..
aTa vEdyezu rAQIyAdikaTanam .
“seno dAsaSca guptaSca datto devaH karastaTA .
rAjasomAvapItyazwO rAQIyAH parikIrttitAH ..
nandiScandro DaraH kuRqo rakzitaSceti paYca ye .
te varendrezu viKyAtA dAsadattakarA api ..
rAQIyA Bizajo ye ye prAyaste vaNgagA api .
nandyAdayo mahArAzwre nivasanti ca kecana ..”
taTA ca paYjikAntare .
“seno dAsaSca guptaSca paYca dattAdayastaTA .
azwO rAQAsu viKyAtAH prAyo'mI vaNgagA
api ..”
[Page4-515-b+ 52]
taTAnyatra .
“nandicandraDaradattarakzitA-
ste svanAmani varendraviSrutAH .
bIjipUruza ihEva vakzyate
tatkulaM Kalu varendrajaM punaH ..”
taTA hi nArAyaRadAso'ntaraNgaKAnaSca .
“dAso datto DaraScEva nandikuRqO karastaTA .
candraSca rakzitaSceti varendrakulamazwakam ..” iti ..
taTAnyatra .
“azwO senAdayo rAQe vaNgezvapi vasantyamI .
nandyAdayo mahArAzwre luptapadDatayo'pi ca .
kecijjAtyA pariKyAtA dfzwA deSAntarezvapi ..”
iti ..
“sambanDaH stUyate sarvvErekadeSanivAsinoH .
nindyate kila sambanDo BinnadeSanivAsinoH ..”
iti vEdyezu rAQIyAdikaTanam .. * ..
aTa senAdInAM pUrvvasTAnamAha .
“SrIkAYjISA gonagaraM karaNkakoWa eva ca .
moraSAsanakAntArO samAnusTAnameva ca ..
meQyaSAsanamapyanyo yAsagrAmastaTEva ca .
azwAnAM senamuKyAnAM rAQAyAM sTAnamazwakam ..”
taTAha durjjayaH .
“kAYjI goraM karaNkaSca morakAntAsamAnukAH .
meQyo mAlaSca rAQAyAM vEdyAnAM kulamazwakam ..”
iti vEdyAnAM pUrvvasTAnakaTanam .. * ..
aTa sTAnaBedena senAdiBedamAha .
“UnaviMSatiDA senA azwAviMSatiDA puram .
Bavanti BedenEtezAM vakzyate kulalakzaRam ..
eko vinAyakaH seno Bedena navaDABavat .
mAlaYco DalahaRqIyaH KAnAjaH senahAwikaH ..
nArahawwo nirolIyastaTA maNgalakoWajaH .
rAyigrAmI vEtajIyo nava vEnAyakA amI ..
viSezato vinirdizwA jYeyAScAnyasTalodBavAH .
sAmAnyasTAnakaTane sambanDaBAzaRe taTA .
sarvvezAmeva vEdyAnAmitarezAmayaM kramaH ..”
iti vinAyakasenavaMSyanirRayaH ..
“ekaH punargayIseno BedenEva caturviDaH .
vizapAqABavaH SrezWastikAyipurajastaTA .
anyaH kaqayisamBUto DAqAgrAmI tataH paraH ..”
iti gayIsenavaMSyanirRayaH ..
“eko rAGavaseno'BUt KaRqagrAmeRa viSrutaH .
sa KaRqaja iti KyAto nAparA tasya ca sTalI ..”
iti rAGavasenavaMSyanirRayaH ..
“rAjA vimalaseno'BUt senaBUmikftASrayaH .
sa senaBUmO viKyAto nAparaM tasya ca sTalam ..”
iti rAjYo vimalasenasya vaMSyanirRayaH ..
“pAtradAmodaraH senaH pAtraH SiKaraBUpateH .
asO SiKaraBUjAto nAparaM tasya ca sTalam ..”
iti pAtradAmodaravaMSyanirRayaH ..
“vinaseno'pi yastveko DalaBUmikftASrayaH .
sa eva DalaBUmizWo nAparA tasya ca sTalI ..”
iti vinasenavaMSyanirRayaH ..
[Page4-515-c+ 52]
“saptamo vuziseno yo vaNgaBUmO pratizWitaH .
hARqiyAgrAmasamBUtastannAmnA tasya tatkulam ..”
iti hARqiyAvuzisenavaMSyanirRayaH ..
iti DanvantarigotrajAtAnAM saptaviDAnAM
senAnAM BedenAzwAdaSaprakAranirRayaH ..
“SrIvatsasenapramuKAH zaqamI SaktrigotrajAH .
Bedena saptaDA jYeyA yaTAkramamamI punaH ..
ekaH SrIvatsaseno'BUttehawwagrAmaviSrutaH .
tehadfja iti KyAto nAparaM tasya ca sTalam ..”
iti SrIvatsasenavaMSyanirRayaH ..
“ekaH SiyAlaseno'sO Bedena dbiviDo'Bavat .
poqAgAcCABavaH SrezWaH paraH poKariyABavaH ..”
iti SiyAlasenavaMSyanirRayaH ..
“eko yaH puruseno'BUdBuWinAgaqimASritaH .
BUWinAgaqijatvena KyAto'sO nAparaM sTalam ..”
iti purusenavaMSyanirRayaH ..
“candraseno'parastvekaScandradvIpanivAsakft .
SaktrigotrasamudBUta idIlapuramASritaH ..”
iti candrasenavaMSyanirRayaH ..
“eko muRqIraseno'sO svarRapIWInfpASrayAt .
sa eva svarRapIWIti viKyAto mallaBUBavaH ..”
iti muRqIrasenavaMSyanirRayaH ..
“rAmasenaH parastasyEvAntarBUto baBUva yaH .
sa mallaBUmivasatO viditAnekapOruzaH ..”
iti SaktvigotrajAtAnAM SrIvatsasenapramuKAnAM
zaRRAM saptaprakAranirRayaH ..
“Adyasenastu zaqbIjI Bedena viviDo'Bavat .
napAqAsamBavastvekaH SAlagrAmaBavo'paraH ..
mAnakarIya evAnyastraya AdyAH prakIrttitAH .
AdyarzigotrasamBUtAH svatantrAH sarvva eva hi ..”
iti sakalasenAnAM BedanirRayaH .. * ..
aTa dAsAnAM BedamAha .
“paYcadaSaviDA dAsAste'mI viMSatiDA punaH .
ekaH punaScAyudAso Bedena dviviDo'Bavat .
ekastehawwasamBUto mAlikAhArajaH paraH ..”
iti cAyuvaMSye dviviDanirRayaH ..
“panTadAsaH punastveko Bedena paYcaDABavat .
vAlinACIBavaScEkaH paro maRqalajAnikaH .
mOqeSvaraBavaH pAligrAmajaH pAjanOrajaH ..”
iti panTavaMSye paYcaviDaniRayaH ..
“eko'paraH kAyudAso vaNgaBUmO pratizWitaH .
kogrAmIRa iti KyAto dAso mOdgalyagotrajaH ..”
iti kAyudAsavaMSyanirRayaH ..
BoyIdAso'pi tatputtrO KyAtO dIGalakekarO .
amI trayo vaNgaBUmO prasidDAH sarvva eva hi ..”
iti BoyIdAsasya tatputtrayoSca vaMSyanirRayaH ..
“eko varAhadAso'sO vOhArigrAmavAsakft .
sa vOhArijadAso'pi mato mOdgalyagotrajaH ..”
iti vOhArIyavarAhadAsavaMSyanirRayaH ..
“nfsiMhanAmadAsO dvO vaNgadeSe pratizWitO .
tO vaNgajAviti KyAtO kulakAryyaparAyaRO ..”
iti nfsiMhadAsayorvaMSyanirRayaH ..
[Page4-516-a+ 52]
“vIradAso'pi yastvekaH sa vaNgaja iti smftaH .
tatrEva vaNge sambanDastasyABUdbarakanyayoH ..”
iti vIradAsavaMSyanirRayaH ..
“KyAtaH pATaraqAgrAme rAmadAso'pi tAdfSaH .
sUnavastasya catvAro bIjinastepi viSrutAH ..
KyAtA qaBeqa-gABeqa-DAqa-vIqAladAsakAH .
mOdgalyagotrasamBUtAH svatantrAH sarvva eva hi ..”
iti rAmadAsasya tatputtrARAYca vaMSyanirRayaH ..
iti mOdgalyagotrajAnAM sakaladAsAnAM paYca-
daSaprakArARAM Bedena viMSatiprakAranirRayaH .. *
aTa guptAnAM BedamAha .
“guptASca zaqviDA BedAstrayodaSaviDAH punaH .
kASyapAnvayasaMBUtAH svatantrAH sarvva eva hi ..
ekaH punaH kAyugupto BedenAzwaviDo'Bavat .
varAha nagarIyaSca SrezWo'BUt kulakarmmaRi ..
paRinAlABavaScAnyastaTEva kulaSIlavAn .
vArASatasamudBUtastftIyastadanantaram ..
nIlaguptaBavA ye te nirolatripurASritAH .
BadraKAlInivAsasTAH kAyuguptodBavASca ye ..
mAwiyArIBavAH kecillokaguptasya vaMSajAH .
paScimasTAnamASritya kecitsanti nijecCayA ..”
iti kAyuguptavaMSye'zwaviDanirRayaH ..
“parameSvaragupto yaH SrezWastadbaMSasamBavaH .
yo'BUttripuragupto'sO DOqAlAvihitasTitiH ..”
iti DOqAlIyatripuraguptavaMSyanirRayaH ..
“parameSvaraguptasya vaMSajO dbO pratizWitO .
BI~purIKAqigrAmasTO mahatsvalpADi-
kAriRO ..”
iti mahADikArisvalpADikAriRorvaM SyanirRayaH ..
“aqAlagupto yaH proktaH sa tu SiNgAnasamBavaH .
kASyapAnvayasaMBUtaH kulakAryyaparAyaRaH ..”
ityaqAlaguptavaMSyanirRayaH ..
“vIraguptastu yaH prokto BI~ puragrAmavAsakft .
BI~ purIya iti KyAtaH sa ca kASyapagotrajaH ..”
iti vIraguptavaMSyanirRayaH .. iti kASyapagotra-
jAtAnAM sakalaguptAnAM zaqviDAnAM Bedena trayo-
daSapraMkAranirRayaH ..
“dattO ca dbiviDO jYeyO rAmadattaSca pAvitA .
pUrvvaH SARqilyagotrIyo vawagrAmasamudBavaH ..
aparaH pAvitA dattaH KA~gaqIyaH sa eva hi .
jAtaH kOSikagotre ca KatantrO dvO guRAnvitO ..”
iti dattavaMSyanirRayaH ..
“vikAraRasya devasya vaMSyA AtreyagotrajAH .
samAnusTAnasaMBUtAH ketugrAme'DunA tu te ..
ketugrAmIRadevo'sO nikAruRakulodBavaH .
nijESca pOruzEreva kulakAryyaparAyaRaH ..
kfzRAtreyaBavA ye ca ye ca SARqilyagotrajAH .
AlamAlaBavA ye ca te nAnAdeSavAsinaH ..”
iti devavaMSyanirRayaH ..
“ekaH kAntAravAsI ca karo BedAdamI trayaH .
vaSizWaSaktvigotre dvO vaNgadeSe ca viSrutO ..
yastu Darmmakaro bIjI BaradvAjakulodBavaH .
[Page4-516-b+ 52]
tadvaMSyAH sAMprataM santi himoqAyAjigA~pure ..”
iti karavaMSyanirRayaH ..
“meQyaSAsanasaMBUtO rAjavaMSodBavAvuBO .
SaSirAjamasIrAjO vAtsyagotrasamudBavO ..
elAciDAmanagare SaSirAjaH kftASrayaH .
masIrAjaH KepaqIyo vaNgaBUmO ca saMsTitaH ..”
iti rAjavaMSye dbiviDanirRayaH ..
“mAlagrAmasamudBUto Darmmasomo mahAmatiH .
jAtaH kOSikagotre ca tadvaMSyA bahudeSagAH ..”
iti somavaMSyanirRayaH .. iti rAQAprasidDAnA-
mazwAnAM senAdInAM Bedena vaMSyanirRayaH .. * ..
“apare ye nandicandrO DarakuRqO ca rakzitaH .
vArendrA api paYcEte prasidDAstatra te punaH ..”
iti trayodaSagfhARAM vEdyAnAM yaTAkramaBedena
kulanirRayaH .. * .. aTa senAdInAM sAmAnyataH
sambanDaliKanAnuroDAdvasatisTAnamAha .
“SrIKaRqanAmanagarI rAQe vaNge ca viSrutA .
sarvvezAmeva vEdyAnAmASrayo yatra vidyate ..
yatra gozWI kftA vEdyEryaH KaRqo'BUdBizakpriyaH .
viSezataH kulInAnAM sarvvezAmeva vAsaBUH ..”
iti sAmAnyataH sakalavEdyAnAM vAsasTAna-
muktam .. * .. iti gOrANgamallikAtmajaBarata-
senakftavEdyakulatattvam ..
<LEND>
