<L>38132<pc>5-283-a<k1>sampradAyaH<k2>sampradAyaH
sampradAyaH¦, puM, (saM + pra + dA + GaY . “Ato
yuk ciRkftoH .” 7 . 3 . 33 . iti yuk .)
guruparamparAgatasadupadeSaH . SizwaparamparA-
vatIrRopadeSaH . iti BarataH .. tatparyyAyaH .
AmnAyaH 2 . ityamaraH . 3 . 2 . 7 .. (yaTA, mAGe .
14 . 79 .
“sampradAyavigamAdupeyuzI-
reza nASamavinASivigrahaH .
smarttumapratihatasmftiH SrutI-
rddatta ityaBavadatrigotrajaH ..”)
guruparamparAgatasadupadizwavyaktisamUhaH . yaTA,
“saMpradAyAnuroDena pOrvvAparyyAnusArataH .
SrIBAgavataBAvArTadIpikeyaM pratanyate ..”
iti SrIDarasvAmI ..
tadBedA yaTA, SrIpadmapurARe .
“SrImannArAyaRo brahmA nArado vyAsa eva ca .
SrIlamaDvaH padmanABo nfharirmADavastaTA ..
akzoBo jayatIrTaSca jYAnasinDurmahAniDiH .
vidyAniDiSca rAjendro jayaDarmmamunistaTA ..
puruzottamo brahmaRyo vyAsatIrTamunistaTA .
[Page5-283-b+ 52]
SrImAllakzmIpatiH SrImAnmADavendrapuristaTA ..
saMpradAyavihInA ye mantrAste nizPalA matAH .
ataH kalO Bavizyanti catvAraH saMpradAyinaH .
SrImADvirudrasanakA vEzRavAH kzitipAvanAH ..”
tantrIktavEzRavasaMpradAyA yaTA, --
SrISiva uvAca .
“vEKAnaH sAmavedAdO SrIrADAvallaBI taTA .
gokuleSo maheSAni ! taTA vfndAvanI Bavet ..
pAYcarAtraH paYcamaH syAt zazWaH SrIvIravEzRavaH .
rAmAnandI havizyASI nimbArkaSca maheSvari ..
tato BAgavato devi daSa BedAH prakIrttitAH .
SiKI muRqI jawI cEva dbitridaRqI krameRa ca ..
ekadaRqI maheSAni vIraSavastaTava ca .
sapta pASupatAH proktA daSaDA vazRavA matAH ..
etezAM vAsanaM devi ! SfRu yatnena SAmBavi .
vevezwi savvaM saMvyApya yastizWati sa vEzRavaH ..
vEKAnasAdidakzAdyErBUzitaH smArttavEzRavaH .
SrIrADAvallaBaM devi SfRu yatnena SAmBavi ..
vEzRavAcAranirato vizRutantrEkapAragaH .
ananyacetAH SAntAtmA vizRucintAparAyaRaH ..
SrIrADAvallaBI devi gokuleSaM SfRu priye .
nAnABUzaRasampanno nAnAsuganDiBUzitaH ..
gavAM kulaM prIRayitA kelikfzRasvarUpaDfk .
SarIramarTaM prARAMSca tannivedanakArakam ..
antaHSaktiparo devi vahirvEzRavarUpaDfk .
ganDarvvAcAranirato latAvezwanatatparaH ..
saMpradAyo gokuleSaH sarvvasidDikaro Buvi .
vfndAvanAKyaM deveSi SfRu yatnena sAMpratam ..
vigatASaH prasannAtmA vizRuBaktiparAyaRaH .
kAminIsaNgacapalo vanakrIqAvinodaDfk ..
sOganDaBUzitatanuH strIDyAnEkaparAyaRaH .
vizRusArUzyatattvajYaH prokto vfndAvanI Sive ..
pAYcarAtro maheRAni taTEva vIravEzRavaH .
pUrvvameva maheSAni kIrttitaH parameSvari ..
rASaktiriti viKyAtA ma SivaH parikIrttitaH .
tadAnandI SAntacittI prasannAtmA vicAraDfk ..
sarvvatra samarUpaSca rAmAnandI prakIrttitaH .
havizyASaM maheSAni yaTAvadavaDAraya .
pApasaMharaRASakto vizRuBakto jitendriyaH ..
yamAdiniyamEryukto BaktAcAraparAyaRaH .
svopayogaPalAgrAhI parakAryyaparAyaRaH ..
havizyASI maheSAni SivaBaktisvarUpaDfk .
nimbArkAKyaM saMpradAyaM SfRu yatnena sAMpratam ..
nityArccanakramAsaktaH svatantrEkaparAyaRaH .
bAhyapUjAdinirato nAnyaBaktaH prasannaDIH ..
AryyapakzAnvitaH svacCaH svacCandAcAratatparaH .
svatantraH smArttavidbezI nimbArko BagavAn hariH ..
aTa BAgavataM devi kaTyate SfRu sAMpratam ..
vizRuBaktEkanipuRo vijAtAtmA prasannaDIH .
smArttagarvvAnvito devi tadanyAcAratatparaH ..
AryyapakzAnvito devi taTA svarUpaveSaDfk .
SEvadbezI tasya saNgAt punaH snAnaparAyaRaH .
[Page5-283-c+ 52]
kevalaM vizRutattvajYaH prokto BAgavataH Sive ..”
iti SaktisaNgamatantre 1 KaRqe 8 pawalaH ..
<LEND>
