<L>29132<pc>4-090-a<k1>raTaH<k2>raTaH
raTaH¦, puM, (ramyate'nenAtra vA . ram + “hani
kuzinIramikASiByaH kTan .” uRA0 2 . 2 .
iti kTan . anunAsikalopaSca .) kAyaH .
(yaTA, gItAyAm .
“AtmAnaM raTinaM vidDi SarIraM raTameva ca ..”)
caraRaH . vetasavfkzaH . iti viSvaH .. (asya
paryyAyo yaTA, --
“vetaso namrakaH prokto vARIro vaYjulastaTA .
aBrapuzpaSca vidulo raTaH SItaSca kIrttitaH ..”
iti BAvaprakASasya pUrvvaKaRqe praTame BAge ..)
tiniSavfkzaH . iti rAjanirGaRwaH .. cakra-
viSizwayudDArTayAnam . tatparyyAyaH . SatANgaH 2
syandanaH 3 . ityamaraH . 2 . 8 . 51 .. syandana-
mAtram . ityajayaH .. (yaTA, manuH . 8 . 295 .
“sa cet tu paTi saMrudDaH paSuBirvA raTena vA .
pramApayet prARaBftastatra daRqyo'vicAritaH ..”)
taddvArA BramaRaguRAH .
“hastyaSvaraTadolAdyErBramaRaM vAtakopanam .
sTirIkaraRamaNgAnAM balyaM vahnivivardDanam ..”
iti rAjavallaBaH .. * ..
raTaviSezARAM nAmAni yaTA, --
“yudDArTe cakravadyAne SatANgaH syandano raTaH .
saMkrIqArTaH puzyaraTo devArTastu marudraTaH ..
yogyo raTo vEnAyiko'DvaraTaH pariGAtikaH .
karRIraTaH pravahaRaM qayanaM raTagarBakaH ..
anastu Sakawo'Ta syAdgantrI kambalivAhyakam .
aTa kAmbalavastrAdyAstEstEH parivfte raTe ..
sapARqukambalI yaH syAt saMvItaH pARqukambalEH .
sattu dvEpo vEyAGraSca yo vfto dbIpicarmmaRA ..”
iti hemacandraH ..
golokasya raTo yaTA, --
“pradattaM viprapatnIBirmmizwamannaM suDopamam .
bAlakAn BojayitvA tu svayaYca buBuje viBuH ..
etasminnantare tatra SAtakumBaraTaM varam .
dadfSurviprapatnyaSca patantaM gaganAdaho ..
ratnadarpaRasaMyuktaM ratnasAraparicCadam .
ratnastamBErnnibadDaYca sadratnakalasojjvalam ..
SvetacAmarasaMyuktaM vahniSudDAMSukAnvitam .
pArijAtaprasUnAnAM mAlAjAlavirAjitam ..
SatacakrasamAyuktaM manoyAyi manoharam .
vezwitaM pArzadErddivyErvvanamAlAviBUzitEH ..
pItavastraparIDAnE ratnAlaNkAraBUzitEH .
navayOvanasampannEH SyAmalEH sumanoharEH ..
hiButrErmuralIhastErgopaveSaDarErvvarEH .
SiKipucCaguYjamAlAbadDavaNkimacUqakEH ..
avaruhya raTAttarRaM te praRamya hareH padam .
raTamArohaRaM karttamUcurbrAhmaRakABinIH ..
[Page4-090-b+ 52]
vipraBAryyA hariM natvA jargmurgolokamIpsitam .
baBUvurgopikAH sadyastyaktvA mAnuzavigrahAn ..”
iti brahmavEvartte SrIkfzRajanmaKaRqe 18 aDyAyaH ..
devyA raTayAtrA yaTA, --
brahmovAca .
“BUyasta saMpravakzyAmi devyArADanamuttamam .
yat kftvA sarvvakAmARAM vyAptistfptirBavizyati ..
dantidantamayErddaRqErhemabadDEH suSoBanEH .
vicitrapadmarAgAdyErmmaRiBirupaSoBitEH ..
raTantEH kArayeddevyA saptaBOmaM manoramam .
dukUlavastrasaMCannamardDacandropaSoBitam ..
GaRwAkiNkiRiSaNKAQyaM cAmarEH kawakAnvitam .
patAkADvajaSoBAQyaM darpaRErupaSoBitam ..
taM raTaM pUjayecCakra jAtIkusumamallikEH .
pArijAtakapuzpESca yakzakarddamacandanEH ..
suganDaDUpitEH kftvA devIM tatra niveSayet .
pratimAM SoBanAM vatsa ! mahAsurakzayaNkarIm ..
pUjayedraTavinyastAM sarvvamaNgalamaNgalAm .
durgA kAtyAyanI devI varadA vinDyavAsinI ..
niSumBaSumBamaTanI mahizAsura GAtinI .
prasIdatu sadA me'stu yacca no vAYCitaM hfdi ..
anena valipUrvveRa namaskArayutena ca .
pUjayitvA tato neyA samastApsaragItakEH ..
paYcamI saptamI pUrRA navamyekAdaSIzu ca .
tftIyASivaviGneSadivasezUtsavezu ca ..
mahAnadInadasaMjYaparvvatasravaRezu ca .
tatra maRqapavinyAsaM mahadAvizwanirmmitam ..
SElaM vA mfRmayaM vApi kftvA vAstuvicAritam .
sarvvalakzaRasaMpUrRaM sarvvaSoBAsamanvitam ..
pUrvve ca kArayecCakra paScAdyAtrAM pracakrire .
mahAjanapadopetAM mahAstrIBiH sasaNkulAm ..
sarvvAnnapAnanEvedyEH samastErapi pUjayet .
dadyAdvaliM Sakra sarvvaM sarvvadikzu samantataH ..
BUyo vetAlasaMGasya mantreRAnena suvrata ! .
rakza mAM nijaBUteByo valiM gfhRa sadA priyam ..
mAtarmAtarvare devi ! sarvvakAmArTasADini .
anena validAnena sarvvakAmAn prayacCa me ..
evaM dattvA valiM Sakra taTA devyAvatArayet .
vinyasedBadrapIWe tu maRqalErupaSoBitAm ..
tatrasTAM pUjayeddevIM hEmarUpESca tAmrajEH .
kalasEstu sahasreRa ganDodakasupUritEH ..
samastaPalasampUrREryajYiyEraTa pallavEH .
snApayedekamekena ratnagarBErnavErdfQEH ..
vedamaNgalaSabdena SaNKavAditranisvanEH .
veRuvIRAmfdaNgESca GaRwAkiNkiRirAviREH ..
snApayitvA tato devIM nirmaYCecCanakEH SuBEH .
gomayAdikftEH padmErdIpavarttyA viSoDitEH ..
svastikErnandikAvarttEH SaNKErnIlotpalotpalEH .
yavaSAlyaNkurodBinnEryavAcArErnimajjayet ..
pratyekaYca dahedDUpaM pratyekaM kalasEH snapet .
taTA karpUrakzodena candanEH kuNkumena ca ..
gorocanAsametena devImAlipya pUjayet ..
[Page4-090-c+ 52]
hemajErjAtijErmAlyE ratnamAlyEranekaDA .
vAsoBiH sumanEScitrEH punarDUpaM samutkzipet ..
Bakzayeta taTA kanyA dbijAtInaTa duHKitAn .
BakzyaBojyAnnapAnena tatra sarvvAMSca prIRayet ..
BojayitvA kzamAyeta devi me prIyatAmiti .
raTe kftvA taTA devIM punareva gfhaM nayet ..
mahatA janasaMGena samastaviBavAnvitEH .
SAntareRupaTaM sarvvaM puzpadUrvvAkzatErjjalEH ..
prakzipyamAREH kanyABiH strIBirBaNgalavAdiBiH .
salilena yaTA pAMSuM kftvA paNkaM pracakrire ..
puraSoBAM paTe SoBAM dvAraSoBAM gfhe gfhe .
kArayIta taTA Sakra sarvvavADAM nivArayet ..
acCedyAstaravastasmin prARihiMsAM vivarjjayet .
vanDanasTA vimoktavyA baDyAH kroDAdiSatravaH ..
akAlakOmudIM Sakra raTayAtrAntu kArayet .
sarvvadA sarvvadevEstu SaNkarAdyEH pratizWitA ..
raTayAtrA tadA Sakra surEH svarge sadA kftA .
taTA kinnaraganDarvvErBU pAtAlanivAsiBiH ..
raTayAtrApraBAveRa modante divi devatAH .
Adityo raTayAtrAkfdraTena naBasaH kramet ..
devyo divyavimAnasTA raTayAtrApraBAvataH .
krIqante viviDErBogEH sarvvAtaNkavivarjitAH ..
taTA tvamapi devendra ! raTayAtrAkaro Bava .
SivAyAH SivadAyAstu parameRa samADinA ..
agastya uvAca .
raTayAtrAkftaM puRyaM brahmaRo vAsavasya tu .
pUrvvaM yat kaTitaM tAta tatte sarvvaM mayAKilam ..
vyApitaM nAtra sandeho devImAhAtmyamuttamam .
yaH paWet SfRuyAdbApi BaktimAn nfpasattama ..
sa suKaM yaSaH sOBAgyaM puttraprAptimaTepsitAm .
laBate nAtra sandeha ityevaM brahmaRo'bravIt ..
svabalena kfte rAjye purA Sakrasya kIrttitA .
Danadasya pUrIprAptirvvaruRasya ca vAyunA ..
hfte sTAne kftA tena taTA SrutvA ca nirfteH .
BuYjate parayA dfzwyA purIrBogavatIH SuBAH ..”
iti devIpurARe raTayAtrAviDimAhAtmyam
39 aDyAyaH .. * .. navagrahARAM raTA yaTA, --
“yojanAnAM sahasrARi BAskarasya raTo nava .
ISAdaRqastaTEvAsmAddviguRo dvijasattamAH ..
sArdDakowistaTA sapta niyutAnyaDikAni tu .
yojanAnAntu tasyAkzaM tatra cakraM pratizWitam ..
trinABimatipaYcAre zaRReminyakzayAtmake .
saMvatsarantu yat kftsnaM kAlacakraM pratizWitam ..
catvAriMsatsahasrARi dbitIyo'kzo vivasvataH .
paYcAnyAni tu sArdDAni syandanasya dDijottamAH ..
akzapramARamuBayoH pramARaM tatparArdDayoH .
BUyo'kzastadyugArdDe ca DruvADAraM raTasya vE ..
dbitIye'kze tu taccakraM saMsTitaM mAnasAcale .
hayASca sapta cCandAMsi tannAmAni niboData ..
gAyattrI ca bfhatyuzRik jagatI paMktireva ca .
anuzwup trizwubityuktASCandAMsi harayo raveH ..” 1 ..
iti kOrmme 38 aDyAyaH ..
[Page4-091-a+ 52]
“raTastricakraH somasya kundABAstasya vAjinaH .
vAmadakziRato yuktA daSa tena niSAkaraH .
vITyASrayARi carati nakzatrARi raviryaTA .. 2 ..
somaputtrasya cAzwABirvAjiBirvAyuvegiBiH .
vArijEH syandano yuktastenAsO yAti sarvvataH .. 3 ..
Sukrasya BUmijEraSvEH syandano daSaBirvftaH .. 4 ..
azwABiScATa BOmasya raTo hEmaH suSoBanaH . 5 .
bfhaspateraTAzwASvaH syandano hemanirmmitaH .. 6 ..
raTastamomayo hyaSvo mandasyAyasanirmmitaH . 7 .
svarBAnorBAskarAreSca taTA zaqBirhayErvftaH .. 8 .. 9 ..
ete mahAgrahARAM vE samAKyAtA raTA nava .
sarvve Druve mahABAgA nibadbA vAtaraSmiBiH ..
graharkzatArADizwyAni Druve badDAnyaSezataH .
Bramanti BrAmayantyenaM sarvvARyanilaraSmiBiH ..”
iti kOrmme 40 aDyAyaH .. * ..
SrIjagannATadevasya raTaH yAtrASabde drazwavyaH .. * ..
(tripuradahanArTaM maheSvarAdizwA devA yena prakAreRa
tadraTaM nirmmitavantastadAha . mAtsye . 133 .
13 -- 71 .
“trinetra evamuktastu devEH SakrapurogamEH .
uvAca devAn deveSo varado vfzabAhanaH ..
vyapagacCatu vo devA mahaddAnavajaM Bayam .
tadahaM tripuraM Dakzye kriyatAM yadbravImi tat ..
yadIcCaTa mayA dagDuM tat puraM sahadAnavam .
raTamopayikaM mahyaM sajjayaDvaM kilAsya te ..
digvAsasA taToktAste sapitAmahakAH surAH .
taTetyuktvA mahAdevaM cakruste raTamuttamam ..
DarAM kUvarakO dvO tu rudrapArSacarAvuBO .
aDizWAnaM Siro merorakzo mandara eva ca ..
cakruScandraYca sUryyaYca cakre kAYcana-rAjate .
kfzRapakzaM SuklapakzaM pakzadbayamapISvarAH ..
raTanemidvayaM cakrurdevA brahmapuraHsarAH .
AdidbayaM pakzayantraM yantrametASca devatAH ..
kambalASvatarAByAYca nAgAByAM samavezwitam .
BArgavaScANgirAScEva buDo'NgAraka eva ca ..
SanEScarastaTA cAtra sarvve te devasattamAH .
varUTaM gaganaM cakruScArurUpaM raTasya te ..
kftaM dvijihvanayanaM triveRuM SAtakOmBikam .
maRimuktendranIlESca vftaM hfzwamuKEH surEH ..
gaNgA sinDuH SatadruSca candraBAgA irAvatI .
vitastA ca vipASA ca yamunA gaRqakI taTA ..
sarasvatI devikA ca taTA ca SarayUrapi .
etAH saridvarAH sarvvA veRusaMjYAH kftA raTe ..
DftarAzwrASca ye nAgAste ca veSyAtmakAH kftAH .
vAsukeH kulajA ye ca ye ca rEvatavaMSajAH ..
te sarpA darpasampUrRAScApatURezvanUnagAH .
avatasTuH SarA BUtvA nAnAjAtiSuBAnanAH ..
surasA saramA kadrUrvinatA Sucireva ca .
tfzA buBukzA sarvogrA mftyuH sarvvaSamastaTA ..
brahmavaDyA ca govaDyA bAlavaDyA prajABayAH .
gadA BUtvA SaktayaSca tadA devaraTe'ByayuH ..
yugaM kftayugaYcAtra cAturhotraprayojakAH .
[Page4-091-b+ 52]
caturvvarRAH salIlASca baBUbuH svarRakuRqalAH ..
taMdyugaM yugasaNkASaM raTaSIrze pratizWitam .
DftarAzwreRa nAgena badDaM balavatA mahat ..
fgvedaH sAmavedaSca yajurvvedastaTAparaH .
vedAScatvAra evEte catvArasturagA Bavan ..
annadAnapurogARi yAni dAnAni kAnicit .
tAnyAsan vAjinAM tezAM BUzaRAni sahasraSaH ..
padmadvayaM takzakaSca karkowaka-DanaYjayO .
nAgA baBUvurevEte hayAnAM bAlabanDanAH ..
oNkArapraBavAstA vA mantrayajYakratukriyAH .
upadravAH pratIkArAH paSubanDezwayastaTA ..
yajYopavAhAnyetAni tasmin lokaraTe SuBe .
maRi-muktA-prabAlEstu BUzitAni sahasraSaH ..
pratodoNkAra evAsIt tadagraYca vazawkftam .
sinIbAlI kuhU rAkA taTA cAnumatI SuBA ..
yoktrARyAsaM sturaNgARAmapasarpaRavigrahAH ..
kfzRAnyaTa ca pItAni SvetamAYjizWakAni ca .
avadAtAH patAkAstu baBUbuH pavaneritAH ..
ftuBiSca kftaH zaqBirDanuH saMvatsaro'Bavat .
ajarA jyABavaccApi sAmbikA Danuzo dfQA ..
kAlo hi BagavAn rudrastaYca saMvatsaraM viduH .
tasmAdumA kAlarAtrirDanuzo jyA'jarABavat ..
sagarBaM tripuraM yena dagDavAn sa trilocanaH .
sa izurvizRusomAgni-tridEvatamayo'Bavat ..
AnanaM hyagniraBavacCalyaM somastamonudaH .
tejasaH samavAyo'Ta cezostejo raTANgaDfk ..
tasmiMSca vIryyavfdDyarTaM vAsukirnAgapArTivaH .
tejaH saMvasanArTaM vE mumocAtivizo vizam ..
kftvA devA raTaYcApi divyaM divyapraBAvataH .
lokADipatimaByetya idaM vacanamabruvan ..
saMskfto'yaM raTo'smABistava dAnavaSatrujit .
idamApatparitrARaM devAn sendrapurogamAn ..
taM meruSiKarAkAraM trElokyaraTamuttamam .
praSasya devAn sADviti raTaM paSyati SaNkaraH ..
muhurdfzwvA raTaM sADu sADvityuktvA muhurmmuhuH .
uvAca sendrAnamarAnamarADipatiH svayam ..
yAdfSo'yaM raTaH kxpto yuzmABirmama sattamAH .
IdfSo raTasampattyA yantA SIGraM viDIyatAm ..
ityuktA devadevena devA vidDA ivezuBiH .
avApurmahatIM cintAM karTa kAryyamiti bruvan ..
mahAdevasya devo'nyaH ko nAma sadfso Bavet .
muktvA cakrAyuDaM devaM sopAsya izumASritaH ..
Guri yuktA ivokzARo Gawanta iva parvvatEH .
niSvasantaH surAH sarvve kaTametaditi bruvan ..
ahaM sAraTirityuktvA jagrAhASvAMstato'grajaH ..
tato devEH saganDarvvEH siMhanAdo mahAn kftaH .
pratodahastaM samprekzya brahmARaM sUtatAM gatam ..
BagavAnapi viSveSo raTasTe vE pitAmahe .
sadfSaH sUta ityuktvA cAruroha raTaM haraH ..
Arohati raTaM deve hyaSvA haraBarAturAH .
jAnuBiH patitA BUmO rajogrAsaSca grAsitaH ..
devo dfzwvATa vedAMstAnaBIrugrahayAn BayAt .
[Page4-091-c+ 52]
ujjahAra pitFnArttAn suputtra iva duHKitAn ..
tataH siMharavo BUyo baBUva raTaBEravaH .
jayaSabdaSca devAnAM sambaBUvArRavopamaH ..
tadoNkAramayaM gfhya pratodaM varadaH praBuH .
svayamBuH prayayO vAhAnanumantrya yaTAjavam ..
grasamAnA ivAkASaM muzRanta iva medinIm .
muKeByaH sasfjuH SvAsAnucCrasanta ivoragAH ..
svayamBuvA codyamAnAScoditena kaparddinA .
vrajanti te'SvA javanAH kzayakAla ivAnilAH ..
DvajocCrayavinirmmARe DvajayazwimanuttamAm .
Akramya nandI vfzaBaM tasTO tasmiYCivecCayA ..
BArgavANgirasO devO daRqahastO ravipraBO .
raTacakre tu rakzete rudrasya priyakANkziRO ..
SezaSca BagavAn nAgaH ananto'ntakaro'ri-
RAm .
Sarahasto raTaM pAti SayanaM brahmaRastadA ..
yamastUrRaM sasAsTAya mahizaYcAtidAruRam .
draviRADipatirvyAlaM surARAmaDipo dvipam ..
mayUraM SatacandraYca kUjantaM kinnaraM yaTA .
guha AsTAya varado yugopamaraTaM pituH ..
nadISvaraSca BagavAn SUlamAdAya dIptimat .
pfzWataScApi pArSvAByAM lokasya kzayakfdyaTA ..
pramaTAScAgnivarRABAH sAgnijvAlA ivAcalAH .
anujagmU raTaM SArvvaM nakrA iva mahArRavam ..
BfgurBaradbAja-vasizWa-gOtamAH
kratuH pulastyaH pulahastapoDanAH .
marIciratrirBagavAnaTANgirAH
parASarAgastyamuKA maharzayaH ..
haramajitamajaM pratuzwuvu-
rvacanavizErvicitraBUzaREH .
raTastripure sakAYcanAcalo
vrajati sapakza ivAdrirambare ..
karigiriravimeGasanniBAH
sajalapayodaninAdanAdinaH .
pramaTagaRAH parivAryya devaguptaM
raTamaBitaH prayayuH svadarpayuktAH ..
makara-timi-timiNgilAvftaH
pralaya ivAtisamudDato'rRavaH .
vrajati raTavaro'ti BAsvaro
hyaSaninipAtapayodanisvanaH ..” * ..)
aTa jyotirvvidABaraRe raTakarmmAha .
“lolamEtralaGujizRukaBezu
syandanAKilaviDAnamaTAhuH .
senasadyuzuvaSAmbutapasTEH
sADurASivati sADuBiraNge ..”
aTa raTacakramAha .
“uzRavfzRikarakIrRapurarkzA-
ddeyamfkzavalayaM valayasya .
savyaBAganicitaBramamagrA-
dAvimaDyamanaso navaBAgam ..
agraBe Bavati saMkalirantaH-
kUvaroquni jayo'Ta raTANge .
[Page4-092-a+ 52]
sanDiBe'rTahftirantarasanDO
BItirizwamanaso nanu garBe ..”
aTa muhUrttagaRapatO raTakftyam .
“puzye punarvvasujyezWAnurADA revatI dvayoH .
SravaRAditriBe hastatritaye rohiRImfge .
sArke sOmyadine sOmyavilagne raTakarmma sat ..”
aTa jyotiHsAgare raTacakram .
“raTAkAraM liKeccakraM BAnuBAdO vilokayet .
raTAgra trIRi rakzARi sfzwimArge pradApayet ..
SfNge mftyurjjayaM cakre sanDidaRqe mahadBayam .
raTAgre ca mahotpAtaM maDye cEva suKapradam ..”
ityAryyezu jyotirvvidvallaBarAmeRa kftAH SuBA
diSaH .. * .. asyArTaH . aTAnantaraM DIrAH
syandanAnAM raTAnAM aKilaM sampUrRaM viDAnaM
kAryyamAhuH kaTayanti . kezu lolasaMjYAni
svAti punarvvasuH SravaRA DanizWA SataBizA
etAni . mEtrasaMjYAni mfgaSirA revatI citrA
anurADA etAni . laGusaMjYAni hastA aSvinI
puzyA aBijit etAni . jizRurindrastadBaM jyezWA
ko brahmA tadBaM rohiRI etezu nakzatrezu . punaH
kezu senasaddyuzu inaH sUryyaH tena saha varttamAnezu .
satAM SuBagrahARAM dyuzu vArezu . punaH kasmin
sADurASivati SuBagraharASiyukte aNge lagne
sati . punaH kEH vaSA strI saptamaM sTAnaM ambu
caturTaM tapaH navamaM etadBavanasTEH sADuBiH
SuBagrahEriti . aTa raTacakre nakzatrasTApanam .
uzReti . uzRavfzRiH sUryyastasya karEH kiraREH
kIrRaM vyAptaM puraM kakzAmaRqalIyasvaBAgapradeSaM
yasya tacca tadfkzaYceti tasmAt arTAt sUryyA
krAntanakzatrAt anasaH Sakawasya valayaScakraM
tasyAgrAt agraBAgamAraBya AvimaDyaM maDya-
BAgaparyyantaM suDiyA fkzavalayaM BacakraM deyaM
nyAsIkarttavyaM kimBUtaM fkzavalayaM navaBAgaM
navaBirBAgEH sTitamiti yAvat . punaH kiMBUtaM
savyaBAganicitaBramaM vAmaBAgena vyAptaBramaRa-
miti . aTAsya Palam . anasaH Sakawasya
agraBe agragatavarttamAne candranakzatre saNkaliH
yudDaM Bavati . kUvaroquni yuganDaragate vartta-
mAnanakzatre anto mftiH maraRaM Bavati ..
raTANge cakrayugme jayo Bavati . sanDiBe sanDi-
gatanakzatre arTahftiH dravyaharaRaM Bavati .
antarasanDO maDyasanDAnagatanakzatre BIti-
Bayo Bavati . garBe maDyaBAgagatanakzatre izwaM
SuBaM Bavati . nanu niScitamiti . anyat
sugamam ..
<LEND>
