<L>22656<pc>3-251-a<k1>praRAmaH<k2>praRAmaH
praRAmaH¦, puM, (pra + Rama + BAve GaY .) praRatiH .
praRipAtaH . BaktiSradDAtiSayayuktanamaskAraH .
sa tu svApakarzaboDakavyApAraviSezaH . iti mugDa-
boDawIkAyAM durgAdAsaH .. sa caturvviDaH . aBi-
vAdanam 1 azwANgaH 2 paYcANgaH 3 karaSiraH-
saMyogaSca 4 . praTamasya lakzaRaM tacCabde drazwa-
vyam .. dvitIyo yaTA, --
“padByAM karAByAM jAnuByAmurasA SirasA dfSA .
vacasA manasA cEva praRAmo'zwANga IritaH ..”
tasya Palam .
“BUmO nipatya yaH kuryyAt kfzRe'zwANganatiM suDIH .
sahasraMjanmajaM pApaM tyaktvA vEkuRWamApnuyAt ..”
tftIyo yaTA, --
“bAhuByAYcEva jAnuByAM SirasA vacasA dfSA .
paYcANgo'yaM praRAmaH syAt pUjAsu pravarA-
vimO ..” * ..
prakarzeRa namanam . tadviDiryaTA, kAlikApurARe .
“SiromatpAdayoH kftvA bAhuByAYca parasparam .
prapannaM pAhi mAmISa BItaM mftyugrahArRavAt ..”
kiYcAgame .
“dorByAM padByAYca jAnuByAmurasA SirasA dfSA .
manasA vacasA ceti praRAmo'zwANga IritaH .. * ..
[Page3-251-b+ 52]
jAnuByAYcEva bAhuByAM SirasA vacasA DiyA .
paYcANgakaH praRAmaH syAt pUjAsu pravarAvimO ..”
iti .. * ..
“garuqaM dakziRe kftvA kuryyAttatpfzWato buDaH .
avaSyaYca praRAmAMstrIn SaktaScedaDikADi-
kAn ..” * ..
taTA ca nAradapaYcarAtre .
“sanDiM vIkzya hariM cAdyaM gurUn svagurumeva ca .
dvicaturvviMSadaTavA caturvviMSattadardDakam ..
namettadardDamaTavA tadardDaM sarvvadA namet ..” * ..
vizRuDarmmottare .
“devArccAdarSanAdeva praRamenmaDusUdanam .
sTAnApekzA na karttavyA dfzwvArccAM dvijasattamAH ..
devArccAdfzwipUtaM hi Suci sarvvaM prakIrttitam ..” * ..
aTa namaskAramAhAtmyam . nArasiMhe .
“namaskAraH smfto yajYaH sarvvayajYezu cottamaH .
namaskAreRa cEkena naraH pUto hariM vrajet ..”
skAnde .
“daRqapraRAmaM kurute vizRave BaktiBAvataH .
reRusaNKyAM vaset svarge manvantaraSataM naraH ..”
tatrEva brahmanAradasaMvAde .
“praRamya daRqavadBUmO namaskAreRa yo'rccayet .
sa yAM gatimavApnoti na tAM kratuSatErapi .
namaskAreRa cEkena naraH pUto hariM vrajet ..”
tatrEva SrISivomAsaMvAde .
“BUmimApIqya jAnuByAM Sira Aropya vE
Buvi .
praRamedyo hi deveSaM so'SvameDaPalaM laBet ..”
tatrEvAnyatra .
“tIrTakowisahasrARi tIrTakowiSatAni ca .
nArAyaRapraRAmasya kalAM nArhanti zoqaSIm ..
SAWyenApi namaskAraM kurvvataH SArNgaDanvane .
SatajanmArjjitaM pApaM tatkzaRAdeva naSyati ..
reRumaRqitagAtrasya kaRA dehe Bavanti ye .
tAvadvarzasahasrARi vizRuloke mahIyate ..”
vizRuDarmmottare .
“aBivAdya jagannATaM kftArTaSca taTA Bavet .
namaskArakriyA tasya sarvvapApapraRASinI ..
jAnuByAYcEva pARiByAM SirasA ca vicakzaRaH .
kftvA praRAmaM devasya sarvvAn kAmAnavApnuyAt ..”
vizRupurARe .
“anAdiniDanaM devaM dEtyadAnavadAraRam .
ye namanti narA nityaM na hi paSyanti te yamam ..
ye janA jagatAM nATaM nityaM nArAyaRaM dvijAH .
namanti na hi te vizRoH sTAnAdanyatra gAminaH ..”
nAradIye .
“eko'pi kfzRasya kftaH praRAmo
daSASvameDAvaBfTErna tulyaH .
daSASvameDI punareti janma
kfzRapraRAmI na punarBavAya ..”
hariBaktisuDodaye .
“vizRorddaRqapraRAmArTaM Baktena patatA Buvi .
[Page3-251-c+ 52]
pAtitaM pAtakaM kftsnaM nottizWati punaH saha ..”
skAnde devahUtavikuRqalasaMvAde .
“tapastaptvA naro GoramaraRye niyatendriyaH .
yat PalaM sa samApnoti tannatvA garuqaDvajam ..
kftvApi bahuSaH pApaM naro mohasamanvitaH .
na yAti narakaM natvA sarvvapApaharaM harim ..”
tatrEva vedaniDistutO .
“api pApaM durAcAraM naraM tvatpraRataM hare .
nekzante kiNkarA yAmyA ulUkAstapanaM yaTA ..”
vizRupurARe SrIyamasya nijaBawAnuSAsane .
“harimamaragaRArccitANGripadmaM
praRamati yaH paramArTato hi martyaH .
tamapagatasamastapApabanDaM
vraja parihftya yaTAgnimAjyasiktam ..”
brahmavEvartte .
“SaraRAgatarakzaRodyataM
harimISaM praRamanti ye narAH .
na patanti BavAmbuDO sPuwaM
patitAnudDarati sma tAnasO ..”
azwamaskanDe ca balivAkye .
“aho praRAmAya kftaH samudyamaH
prapannaBaktArTaviDO samAhitaH .
yallokapAlEstadanugraho'marE-
ralabDapUrvvo'pasade'sure'rpitaH ..”
ataeva nArAyaRavyUhastave .
“aho BAgyamaho BAgyamaho BAgyaM nfRAmidam .
yezAM haripadAbjAgre Siro nyastaM yaTA taTA ..”
kiYca . nArasiMhe SrIyamoktO .
“tasya vE nArasiMhasya vizRoramitatejasaH .
praRAmaM ye prakurvvanti tezAmapi namo namaH ..”
Bavizyottare ca jalaDenuprasaNge .
“vizRorddevajagadDAturjanArddanajagatpateH .
praRAmaM ye prakurvvanti tezAmapi namo namaH ..”
ityAdi .. * ..
aTa praRAmanityatA . bfhannAradIye lubDa-
kopAKyAnAramBe .
“sakfdvA na namedyastu vizRave SarmmakAriRe .
SabopamaM vijAnIyAt kadAcidapi nAlapet ..”
kiYca . pAdme vESAKamAhAtmye yamabrAhmaRa-
saMvAde .
“paSyanto BagavaddvAraM nAma SastraparicCadam .
akftvA tatpraRAmAdi yAnti te narakOkasaH ..” * ..
aTa namaskAre nizidDAni . vizRusmftO .
“janmapraBfti yatkiYcit pumAn vE DarmmamA-
caret .
sarvvaM tannizPalaM yAti ekahastABivAdanAt ..”
vArAhe .
“vastraprAvftadehastu yo naraH praRameta mAm .
SvitrI sa jAyate mUrKaH saptajanmani BAmini ! ..”
kiYcAnyatra .
“agre pfzWe vAmaBAge samIpe garBamandire .
japahomanamaskArAnna kuryyAt keSavAlaye ..”
[Page3-252-a+ 52]
api ca .
“sakfdBUmO nipatito na SaktaH praRamenmuhuH .
utTAyotTAya karttavyaM daRqavat praRipAtanam ..”
iti SrIhariBaktivilAse 8 vilAsaH ..
nativiSezastu yAmale .
“trikoRAkArA sarvvatra natiH SakteH samIritA .
dakziRAdvAyavIM gatvA diSaM tasyASca SAmBavIm ..
tataSca dakziRAM gatvA namaskArastrikoRavat ..” * ..
ekahastapraRAmanizeDo yaTA, --
“ekahastapraRAmaSca ekaM vApi pradakziRam .
akAle darSanaM vizRorhanti puRyaM purAkftam ..”
iti tantrasAraH .. * ..
kAyikavAcikamAnasamedena pratyekaM triviDaH .
yaTA, kAlikApurARe 70 aDyAye .
“kAyiko vAgBavaScEva mAnasantriviDaH smftaH .
namaskArastu tattvajYEruttamADamamaDyamaH ..
prasAryya pAdO hastO ca patitvA daRqavat kzitO .
jAnuByAmavanIM gatvA SirasA spfSya medinIm ..
kriyate yo namaskAra uttamaH kAyikastu saH .
jAnuByAM kzitiM saMspfzwvA SirasA spfSya medi-
nIm ..
kriyate yo namaskAro maDyamaH kAyikastu saH .
puwIkftya karO SIrze dIyate yadyaTA taTA ..
aspfzwvA jAnuSIrzAByAM kzitiM so'Dama ucyate ..
yaH svayaM gadyapadyAByAM GawitAByAM namaskftiH .
kriyate BaktiyuktErvvA vAcikastUttamaH smftaH ..
pOrARikErvEdikErvvA mantrEryyA kriyate natiH .
maDyamo'sO namaskAro BavedvAcanikaH sadA .
sa vAciko'Damo jYeyo namaskArezu puttrakO .. *
izwamaDyAnizwagatErmanoBistriviDaM punaH .
mananaM mAnasaM proktamuttamADamamaDyamam ..
triviDe ca namaskAre kAyikaScottamaH smftaH .
kAyikEstu namaskArErdevAstuzyanti nityaSaH ..
ayameva namaskAro daRqAdipratipattiBiH .
praRAma iti vijYeyaH sa pUrvvaM pratipAditaH ..” * ..
SUdrapUjitadevatApraRAmanizeDo yaTA, --
“yaH SUdreRArccitaM liNgaM vizRuM vA praRamedyadi .
nizkftistasya nAstyeva prAyaScittAyutErapi ..”
iti karmmalocanam ..
<LEND>
