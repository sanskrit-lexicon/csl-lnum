<L>36745<pc>5-173-b<k1>SlIpadaM<k2>SlIpadaM
SlIpadaM¦, klI, (SrIyuktaM vfdDimat padamatreti . pfzo
darAditvAt sADu .) sPItapAdAdi . goda
iti BAzA . tatparyyAya . pAdavalBIkam 2 .
iti hemacandraH .. (yaTA, AryyAsaptaSatyAm .
485 .
“yannopakArakaM yanna BUzaRaM yat prakopamAtanute .
guruRApi tena kAryyaM padena kiM SlIpadeneva ..”)
aTa SlIpadADikAraH . tatra SlIpadasya viprakfzwaM
nidAnamAha .
“purARodakaBUyizWAH sarvvarttuzu ca SItalAH .
ye deSAstezu jAyante SlopadAni viSezataH ..”
viSezata iti vacanenAnyatrApi SlIpadaM Bavati
iti boDyate .. * .. sAmAnyaM lakzaRamAha ..
“yaH sajvaro vaMkzaRajo BfSArttiH
SoTo nfRAM pAdagataH krameRa .
tat SlIpadaM syAt karanetrakarRa-
SiSnozWanAsAsvapi kecidAhuH ..”
tat triviDam . vAtikaM pEttikaM SlEzmikaYceti .
tezAM lakzaRamAha .
“vAtajaM kfzRarUkzaM hi sPuwitaM tIvravedanam .
animittarujaM cAsya bahuSo jvara eva ca ..
pittajaM pItasaNkASaM dAhajvarayutaM BfSam .
SlEzmikantu Bavet snigDaM taTA pARquguru sTiram ..
trIsyapyetAni jAnIyAt SlIpadAni kaPo-
cCrayAt .
murutvaYca mahattvaYca yasmAnnAsti vinA kaPAt ..”
asADyamAha .
“valmIkamiva saMjAtaM kaRwakErupacIyate .
sarvvAtmakaM mahattvantu varjjanIyaM viSezataH ..
yat SlezmalAhAravihArajAtE-
rjAtaM taTA BUrikaPasya puMsaH .
sAsrAvamapyatra tu sarvvaliNgaM
sakaRqukaM vApi vivarjjanIyam ..” * ..
SlIpadasya cikitsA .
“laNGanAlepanasvedarecanE raktamokzaREH .
prAyaH SlezmaharEruzREH SlIpadaM samupAcaret .. 1 ..
sidDArTaSoBAYjanadevadAru-
viSvOzaDErmUtrayutEH pralimpet .
punarnavAnAgarasarzapARAM
kalkena vA kAYjikamiSritena ..
[Page5-173-c+ 52]
SlIpadamiti SezaH .. 2 ..
“DattUrERqanirguRqIvarzABUSigrusarzapEH .
pralepaH SlIpadaM hanti cirotTamapi dAruRam .. 3 ..
asADyamapi yAtyantaM SlIpadaM cirakAlajam .
mUlena sahacarAyAstAlamiSreRa lepanAt ..
tAlasya Palaraso grAhyaH .. 4 ..
saptalAsTUlapatrARAM kalkaM taptena vAriRA .
saMmfzwaM lavaRopetaM sevitaM SlIpadaM haret .. 5 ..
SAKowavalkalakvATaM gomUtreRa yutaM pibet .
SlIpadAnAM vinASAya medodozanivfttaye .. 6 ..
rajanIM guqasaMyuktAM gomUtreRa pibennaraH .
varzotTaM SlIpadaM hanti dadrukuzWaM viSezataH .. 7 ..
varzABUtriPalAcUrRaM pippalyA saha yojitam .
sakzOdraM SlIpadaM lihyAt cirotTaM SlIpadaM jayet ..
ganDarvvatElasidDAM harItakIM go'mbunA pibati .
SlIpadavibanDamukto BavatyasO saptarAtreRa ..”
ganDarvvatElaM eraRqatElam . go'mbunA gomUtreRa .. 9
iti SlIpadADikAraH . iti BAvaprakASaH .. * ..
tasya karmmavipAko yaTA . gotamo'pi kvacid-
viSezamAha . anftavAgulvaRo muhurmuhuH saMlagna-
vAk jalodaro dAratyAgI kUwasAkzI SlIpadI ..
iti mitAkzarAyAM prAyaScittADyAyaH .. kUwamA-
kzyasya sUrApAnasamatve nAnupAtakatvAt tatkarmma-
janyaSlIpadarogayuktena parAkavrataM karttavyam . iti
manvAdimatam ..
<LEND>
