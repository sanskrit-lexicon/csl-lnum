<L>23966<pc>3-392-c<k1>banDaH<k2>banDaH
banDaH¦, puM, (banDa + halaSceti GaY .) ADiH .
banDanam . iti medinI . De, 9 .. SarIram .
iti hemacandraH .. (karmmajanitAdfzwavaSAt dehA
ddehAntarotpatteH SarIrasya taTAtvam .) gfhAdi
vezwanam . iti SabdaratnAvalI .. tadvivaraRaM yaTA
“rUpAzwakErvinihato Bavanasya banDaH
karttuH svamfkzamiha yugmaSarEkaniGnam .
ekIkftaM rasaniSAkarayugmaBukta-
SezaM tato Bavati piRqapadaM gfhasya ..
gfhaBUmisamAhftapiRqapadaM
vasulocanaranDragajErguRitam .
raviBUDaratriMSadyogahfta-
mAyavyayasTitifkzapadam ..”
[Page3-393-a+ 52]
<P>rUpAzwakErekASItyA vinihataH pUrito Bava-
nasya banDaH dIrGaprastAramilitahastAH svamfkzaM
tatsaMKyAnaM yugmaSarEkaniGnaM dbipaYcASaduttara-
SatapUritam ekIkftaM pUrvvANkena militaM rasa-
niSAkarayugmaBuktaSezaM zoqaSADikadviSatahftA-
zaSizwaM tatsaMKyAnaM piRqapadasaMjYaM gfhasya Bavati
tadgfhaBUmisamAhftapiRqapadaM vasulocanaranDra-
gajEH . azwadvinavAzwaBiryaTAkramaM guRitaM pUritaM
yaTAkramaM raviBUDaratriMSadyogahftaM dvAdaSasapta-
triMSatsaptaviMSatiBirhftaM gfhasya yaTAkramamAya-
vyayasTitifkzapadaM BavatItyarTaH .
“rudrahastamite banDe BaraRyA yogato yaTA .
AyAdayo Bavantyatra vasuzawtiTiyuNmitAH ..
atra nakzatraM dIyate paScAttadevAyAti .
pratyakdakziRayorBaM draviRAdyaM vidikzu dahanAdi .
pUrvvottarayorgfhayoraSvinyAdiBAni syuH .
yatra tu Sezo nAsti tatra hArakANkaH SezaH ..
SezANkena Pale boDye SezABAve tu hArakAt .
aNkAdeva PalaM boDyamiti tantravidAmmatam ..
ityuktatvAt ..
vyayADikaM na karttavyaM gfhamAyADikaM SuBam ..”
iti jyotistattvam .. * ..
zoqaSaprakArA ratibanDA yaTA, ratimaYjaryyAm .
40 -- 41 .
“padmAsano nAgapado latAvezwo'rdDasampuwaH .
kuliSaM sundaraScEva taTA keSara eva ca ..
hillolo narasiMho'pi viparItastaTAparaH .
kzubDo vE DenukaScEva samutkaRWastataH paraH .
siMhAsano ratinAgo vidyADarastu zoqaSa ..”
(etezAM lakzaRAni tatrEva . 42-57 . uktAni .
yaTA, --
“hastAByAYca samAliNgya nArIM padmAsanopari .
ramedgAQaM samAkfzya banDo'yaM padmasaMjYakaH ..
pAdO skanDayuge hastO kzipelliNgaM Bage laGu .
praramet kAmuko nArIM banDo nAgapado mataH ..
bAhuByAM pAdayugmAByAM vezwayitvA ramet striyam .
laGu liNgaM tAqayed yonO latAvezwo'yamucyate ..
strIpAdAvantarIkze tu kiYcidBUmO ca jAnuni .
stanayormarddanaM pIqA banDo'yaM marddasaMpuwaH ..
strIpAdadbayamAsPAlya haWAlliNgasya tAqanam .
yonimApIqayet kAmI banDaH kuliSasaMjYakaH ..
nArIpAdadvayaM kAmI DArayedUrdDvadeSataH .
kucO DftvA pIbedbaktraM banDo'yaM ratisundaraH ..
striyo jaNGe samApIqya dorByAM gAtrasya marddanam .
punaH prapIqayed yoniM banDaH keSarasaMjYakaH ..
hfdi kftvA striyaH pAdO karAByAM DArayet karO .
yaTezwaM tAqayet yoniM banDo hillolasaMjYakaH ..
pAdO saMpIqya yonO ca haWAlliNgapraveSanam .
hastayorvezwanaM gAQaM banDo nfsiMhasaMjYakaH ..
pAdamekamurO kftvA dbitIyaM kawisaMsTitam .
nArIYca suramet kAmI viparItastu banDakaH ..
pArSvopari padO kftvA yonO liNgena tAqayet .
[Page3-393-b+ 52]
bAhuByAM tAqayedgAQaM kzubDako banDa eva saH ..
suptAM striyaM samAliNgya svayaM supto ramet punaH .
yalliNgaM cAlayet yonO banDo'yaM DenukaH smftaH ..
nArIpAdO ca hastena DArayet galake punaH .
stanArpitakaro kAmI banDaScotkaRWasaMjYakaH ..
svayaM jaNGAdvayaM bAhO kftvA yozitpadadbayam ..
stanO DftvA ramet kAmI banDaH siMhAsano mataH ..
pIqayeduruyugmena kAmukaH kAminIM yadi .
ratirnAgaH samAKyAtaH kAminInAM manoharaH ..
nAryyAScoruyugaM DftvA karAByAM tAqayet punaH .
ramayennirBaraM kAmI banDo vidyADaro mataH ..”
iti ..)
saMjYApraBedena anyo'pi banDo'sti . yaTA, --
“kAmapradI viparIto nAgaro ratipASakaH .
keyUraH priyatozaSca tataH samapadastaTA ..
tataScEkapado jYeyaH sampuwaScordDvasampuwaH .
tataH stanaBavaScEva tato nu ratisundaraH ..
UrupIqasmaracakrO tataScorukramaH smftaH .
vezwako haMsakIlastu tato lIlAsanastaTA ..
azwAdaSakramAdbanDAH strIRAM bahusuKapradAH .
puMsAM suKakarAScEva kaTitAstu kramAttataH ..”
iti smaradIpikA .. * ..
anaBisanDitakarmmakartturbanDABAvo yaTA, --
“paYcarRadAnEraSuBaM nudyate'naBisanDitEH .
PalEstaTopaBogESca pUrvvakarmmaSuBASuBEH ..
evaM na banDo Bavati kurvvataH kAraRaM vinA .
na ca banDAya tat karmma BavatyanaBisanDitam ..”
iti mArkaRqeyapurARam ..
(haWayogapradIpoktA yogasADakabanDA yaTA,
tatrEva . 3 . 55 -- 57 .
aToqqIyAnabanDaH .
“badDo yena suzumnAyAM prARastUqqIyate yataH .
tasmAduqqIyanAKyo'paM yogiBiH samudAhftaH ..
uqqInaM kurute yasmAdaviSrAntaM mahAKagaH .
uqqIyAnaM tadeva syAt tatra banDo'BiDIyate ..
udare paScimaM tAnaM nABerUrdDvaYca kArayet .
uqqIyAno hyasO banDo mftyumAtaNgakeSarI ..”
aTa mUlabanDaH . tallakzaRAdikamuktaM tatrEva
3 . 61 -- 62 .
“pArzRiBAgena sampIqya yonimAkuYcayedgudam .
apAnamUrdDvamAkfzya mUlabanDo'BiDIyate ..
aDogatimapAnaM vA UrdDvagaM kurute balAt .
AkuYcanena taM prAhurmUlabanDaM hi yoginaH ..”
aTa jAlanDarabanDaH . asya lakzaRAdikamuktaM
tatrEva . 3 . 70 -- 71 .
“kaRWamAkuYcya hfdaye sTApayecciyukaM dfQam .
banDo jAlanDarAKyo'yaM jarAmftyuvinASakaH ..
baDnAti hi SirAjAlamaDogAmi naBojalam .
tato jAlanDaro banDaH kaRWaduHKOGanASanaH ..”)
<LEND>
