<L>28553<pc>4-033-a<k1>yAtrA<k2>yAtrA
yAtrA¦, strI, (yA + “huyAmASruBasiByastran .”
uRA0 4 . 167 . iti tran . wAp .)
vijigIzoH prayARam . tatparyyAyaH . vrajyA 1
aBiniryARam 3 prasTAnam 4 gamanam 5
gamaH 6 . ityamaraH . 2 . 8 . 95 .. prasTitiH 7
yAnam 8 prARanam 9 . iti SabdaratnAvalI ..
yApanam .. (yaTA, BAgavate . 10 . 86 . 15 .
“yAtrAmAtraM tvaharahardEvAdupanamatyuta ..”)
utsavaH . iti medinI . re, 78 .. (yaTA, kaTA-
saritsAgare . 10 . 87 .
“yAtrAmupavane drazwuM jagAma saKiBiH saha ..”
vyavahAraH . yaTA, gItAyAm . 3 . 8 .
“SarIrayAtrApi ca te na prasidDyedakarmmaRaH ..”
“SarIrayAtrA dehavyavahAraH .” iti tatra nIla-
kaRWaH ..) upAyaH . iti viSvaH .. * .. aTa yAtrA-
dinam . BAdrapOzacEtretaramAsezu dUrayAtrA
karttavyA . pUrvvasyAM diSi raviSukravArasya prASa-
styam . dakziRasyAM maNgalavArasya prASastyam .
paScimAyAM somaSanivArasya prASastyam . utta-
rasyAM bfhaspativArasya prASastyam . pUrvvasyAM
diSi somaSanivAre na gantavyam . dakziRasyAM
bfhaspativAre kezAYcinmate buDavAre ca na ganta-
vyam . paScimAyAM raviSukravAre . evaM uttarasyAM
buDamaNgalavAre na gantavyam . dvitIyA tftIyA
saptamI paYcamI daSamI ekAdaSI trayodaSI ca
etA yAtrAyAM praSastAH . atrottamanakzatrARi .
aSvinI anurADA revatI mfgaSirA mUlA puna-
rvvasu puzyA hastA jyezWA . maDyamanakzatrARi .
rohiRI pUrvvAtrayaM citrA svAtI SataBizA
SravaRA DanizWA . aDamanakzatrARi . uttarAtrayaM
[Page4-033-b+ 52]
viSAKA maGA ArdrA BaraRI kfttikA aSlezA .
tatra nakzatraSUlakaTanam . svAtyAM jezWAyAYca
pUrvvadiggamanaM nizidDam . evaM pUrvvaBAdrapade
aSvinyAYca dakziRadiggamanaM puzye rohiRyAYca
paScimadiggamanaM uttaraPalgunyAM hastAyAYca
uttaradiggamanaM nizidDam . tatrAnuktakaraRAni .
garaM baRijaM vizwiH . garamapi kEScicCastaM
manyate . atra uttamalagnAni . siMhavfzakumBa-
kanyAmiTunAni . tatra yoginInirRayaH . prati-
padi navamyAYca prAcyAM yoginI . tftIyAyAM
ekAdaSyAYcAgnikoRe . paYcamyAM trayodaSyAYca
dakziRe . dvAdaSyAM caturTyAYca nErftakoRe .
zazWyAM caturddaSyAYca paScime . saptamyAM pUrRimA-
yAYca vAyukoRe . dvitIyAyAM daSamyAYca uttara-
diSi . azwamyAmamAvAsyAyAYca ISAnakoRe .
tAM dakziRe sammuKe ca kftvA na gantavyam .
pApayogatryahasparSamAsadagDAdizu yAtrA na
karttavyA . vAravelAkAlavelAkulikavelAvfzwi-
BadrAdizu ca yAtrA na karttavyA . dvirAgamanadinaM
navavaDUSabde drazwavyam .. * .. aTa goyAtrApraveSa-
vikrayAH . tatra tiTayaH . amAvasyAzwamI-
caturddaSIvizwiBinnAH . tatra nakzatrARi .
rohiRI pUrvvaPalgunI pUrvvAzAQA pUrvvaBAdrapat
uttaraPalgunI uttarAzAQA utraraBAdrapat
SravaRA BaraRI citrA etadvyatiriktAni .
yogAH . vyatIpAtaBinnAH . vArAH . krUra-
BinnAH .. * .. aTa nOkAyAtrA . tatra vihita-
nakzatrARi . aSvinIhastApuzyamfgaSiraHpUrvva-
PalgunI-pUrvvAzAQA-pUrvvaBAdrapadanurADADanizWA-
SravaRAH . vArAH SuBagrahARAm . tatra lagnaM
SoBanam . tatra SoBanaScandraH . tArA ca SoBanA
vihitA . iti jyotistattvam .. * ..
aTa yAtrAyAM SuBajanakadravyadarSanAdi yaTA, --
“DenurvvatsaprayuktA vfzagajaturagA dakziRAvarttavahni-
rdivyastrIpUrRakumBA dbijanfpagaRikAH puzpamAlA
patAkA .
sadyomAMsaM GftaM vA daDi maDu rajataM kAYcanaM
SuklaDAnyaM
dfzwvA SrutvA paWitvA Palamiha laBate mAnavo
gantukAmaH ..”
iti samayapradIpaH ..
tatrASuBajanakadarSanaM yaTA, --
“sammuKe rajakaM paScAt kzuriRaM yadi paSyati .
na gantavyaM tadA tasmAt tElavApyagrago'SuBaH ..
ajo luRWati gOH kAsI kzutaM vA kurute naraH .
paSyan yAtrA na karttavyA klIvaM paSyati vAgrataH ..”
iti jyotirAkaraH ..
yAtrAkAle viSezadarSanaPalaM yaTA, --
“mfgAhikapimArjjAraSvAnaH SUkarapakziRaH .
nakulo mUzikaScEva yAtrAyAM dakziRe SuBAH ..
viprakanyA Savo rudraSaNKaBerIvasunDarAH .
jambukozwraKarAdyASca yAtrAyAM vAmake SuBAH ..
[Page4-033-c+ 52]
veRustrIpUrRakumBAnAM yAtrAyAM darSanaM SuBam ..”
yAtrAkAle aSuBalakzaRaM yaTA, --
“kArpAsOzaDatElaYca paNkANgAraBujaNgamAH .
muktakeSo raktamAlyaM nagnAdyaSuBalakzaRam ..” * ..
yAtrAkAle CikkAyAH PalaM yaTA, --
“CikkAyA lakzaRaM vakzye laBet pUrvve mahAPalam .
Agneye SokasantApO dakziRe hAnimApnuyAt ..
nErftye SokasantApO mizwAnnaYcEva paScime .
annaM prApnoti vAyavye uttare kalaho Bavet .
ISAne maraRaM proktaM proktaM CikkAPalAPalam ..”
aTa yAtrAyAM digviSeze viSezanakzatrARi .
“kfttikAdO tu pUrvveRa sapta fkzARi vE vrajet .
maGAdO dakziRe gacCedanurADAdi paScime ..
praSastA cottare yAtrA DanizWAdizu saptasu .
aSvinIrevatIcitrADanizWAH sadalaNkftAH .
mfgASvicitrApuzyASca mUlahastO SuBO sadA ..”
yAtrAdO lagnAdizu grahasTitiPalaM yaTA, --
“kanyApradAne yAtrAyAM pratizWAdizu karmmasu .
SukracandrO ca janmasTO SuBadO ca dbitIyagO ..
SaSijYaSukrajIvASca rASO cATa tftIyake .
BOmamandaSaSANkArkA buDaH SrezWaScaturTake ..
SukrajIvO paYcamO ca SrezWO sadBirudAhftO .
mandArkendukujAH zazWe gurucandrO ca saptame ..
SukrajYAvazwame SrezWO navamasTO guruH SuBaH .
arkArkicandrA daSame ekAdaSe'KilA grahAH ..
buDo'Ta dbAdaSe cEva BArgavaH suKado Bavet ..”
iti gAruqe 60 . 61 aDyAyO .. * ..
aTa rAjayAtrA .
“idAnIM sarvvaDarmmajYa DarmmaSAstraviSArada ! .
yAtrAkAlaviDAnaM me kaTayasva mahIkzitAm ..
yadA manyeta nfpatirAkrandena balIyasA .
pArzRigrAhABiBUto'ristadA yAtrAM prayojayet ..
yoDAnmatvA praBUtAMSca praBUtaYca balaM mama .
mUlarakzAsamarTo'smi tadA yAtrAM prayojayet ..
aSudDapArzRirnfpatirna tu yAtrAM prayojayet .
pArzRigrAhADikaM sEnyaM mUle niHkzipya vA vrajet ..
cEtraM vA mArgaSIrzaM vA yAtrAM yAyAnnarADipaH .
cEtrI naSyati nEdAGaM hanti puzwiYca SAradI ..
etadeva viparyyastaM mArgaSIrzaM narADipaH .
SatrorvvA vyasane yAyAt kAlaH sa tu sudurlaBaH ..
divyAntarIkzakzitijErutpAtEH pIq2itaM param .
sadfkzapIqAsaMtaptaM pIqitaYca taTA grahEH ..
jvalantIva taTEvolkA diSaM yasya prapadyate .
BUkampolkA diSaM yAnti yAYca ketuH prasUyate ..
nirGAtaSca patedyatra taM yAyAdvasuDADipaH .
sabalavyasanopetaM taTA durBikzapIqitam ..
samBUtAntarakopaYca kzipraM yAyAdariM nfpaH .
yUkamAkzIkabahulaM bahupaNkaM taTAvilam ..
nAstikaM BinnamaryyAdaM taTAmaNgalavAdinam .
apetaprakftiYcEva nirApaYca taTA jayet ..
vidvizwanAyakAM senAM taTA BinnAM parasparam .
vyasanAsaktanfpatiM balaM rAjABiyojayet ..
[Page4-034-a+ 52]
sEnikAnAmaSastrARi sPUrantyaNgAni yatra ca .
duHsvapnAnyapi paSyanti balantadaBiyojayet ..
utsAhabalasampannaScAnuraktabalastaTA .
tuzwapuzwabalo rAjA parAnaBimuKo vrajet ..
SarIrasPuraRe Danye taTA duHsvapnanASane .
nimitte saNkule Danye jAte SatrupuraM vrajet ..
fkzezu zawsu SudDezu grahezvanuguRezu ca .
praSnakAle SuBe jAte parAn yAyAnnarADipaH ..
evantu dEvasampannastaTA pOruzasaMyutaH .
deSakAlopapannAntu yAtrAM yAyAnnarADipaH ..
ulUkasya niSi DvANkzaH sa ca tasya divA vaSe .
evaM deSaYca kAlaYca jYAtvA yAtrAM prayojayet ..
padAtinAgabahulAM senAM prAvfzi yojayet .
hemante SiSire cEva raTavAjisamAkulAm ..
KarozwrabahulAM senAM taTA grIpe narADipaH .
caturaNgabalopetAM vasante vA SaradyaTa ..
senA padAtibahulA yasya syAt pfTivIpateH .
aBiyojyo Bavettena SatrurvizayamASritaH ..
gamye vfkzAvfte deSe sTitaM SatruM taTEva ca .
kiYcitpaNke taTA yAyAdbahunAgo narADipaH ..
raTASvabahulo yAyAt SatruM samapaTASritam .
tadASrayanto bahulAstaTA rAjABipUjayet ..
Karozwrabahulo rAjA SatruM banDanasaMsTitam .
banDanasTo'pi yojyo'ristadA prAvfzi BUBujA ..
himapAtayute deSe sTitaM grIzme'Biyojayet .
SaradvasantO DarmmajYa kAlO sADAraRO smftO ..
vijYAya rAjA dvijadeSakAlO
dEvaM trikAlaYca taTEva budDvA .
prAyAt paraM kAlavidAM matena
saYcintya sArdDaM dvijamantravidBiH ..”
iti mAtsye 214 aDyAyaH .. * ..
yAtrAkAle mANgalyadravyARi yaTA, --
“pOrvvAparyyaM svavfttAntaM tAnuktvA ca SuBakzaRe .
tEreva sArdDaM balavAn baBUva gamanonmuKaH ..
dadarSa maNgalaM rAmaH SuSrAva jayasUcakam .
bubuDe manasA sarvvaM vijayaM vErisaMkzayam ..
yAtrAkAle ca purataH SuSrAva sahasA muniH .
hariSabdaM SaNKaravaM GaRwAdunduBivAdanam ..
AkASavARIM saNgItAM jayaste Baviteti ca .
naroktaM taYca kalyARaM meGaSabdaM jayAvaham ..
cakAra yAtrAM BagavAn SrutvetyevaMviDaM SuBam .
dadarSa purato vipravandidEvajYaBikzukAn ..
jalatpradIpaM viBrantIM patiputtravatIM satIm .
puro dadarSa smerAsyAM nAnABUzaRaBUzitAm ..
SivaM SivAM pUrRakumBaM cAsaYca nakulantaTA .
gacCan dadarSa rAmeSo yAtrAmaNgalasUcakam ..
kfzRasAraM gajaM siMhaM turagaM gaRqakaM dvipam .
camarIM rAjahaMsaYca cakravAkaM SukaM pikam ..
mayUraM KaYjanaYcEva SaNKacillaYcakorakam .
pArAvataM valAkAYca kAraRqaM cAtakaM cawam ..
sOdAminIM SakracApaM sUryyaM sUryyasaBAM SuBAm .
sadyomAMsaM sajIvaYca matsyaM SaNKaM suvarRakam ..
[Page4-034-b+ 52]
mARikyaM rajataM muktAM maRIndraYca prabAlakam .
daDi lAjaM SuklaDAnyaM SuklapuzpaYca kuNkumam ..
SuklacCatraM patAkAYca darpaRaM SvetacAmaram .
DenuM vatsaprayuktAYca raTasTaM BUmipaM taTA ..
dugDaYca rocanAmAjyamamftaM pAyasaM taTA .
SAlagrAmaM pakvaPalaM svastikaM SarkarAM maDu ..
mArjjAraYca vfzendraYca meGaparvvatamUzikam .
meGAcCannasya ca raverudayaM candramaRqalam ..
kastUrIM kajjalaM toyaM haridrAM tIrTamfttikAm .
sidDArTaM sarzapaM dUrvvAM viprabAlaYca bAlikAm ..
mfgaM veSyAYca BramaraM karpUraM pItavAsasam .
gomUtraM gopurIzaYca goDUliM gopadANkitam ..
gozWaM gavAM vartma ramyaM goSAlaM goratiM SuBAm .
BUzaRaM devapratimAM jvaladagniM mahotsavam ..
tAmraM sPawikaM rEtyaYca sindUraM mAlyacandanam .
ganDaYca hIrakaM ratnaM dadarSa dakziRe SuBam ..
suganDi vAyorAGrARaM prApa viprASizaM SuBam .
ityevaM maNgalaM jYAtvA prayayO sa mudAnvitaH ..”
iti brahmavEvartte gaRapatiKaRqe 33 aDyAyaH .. * ..
yAtrAkAle amaNgalasUcakAni yaTA, --
“rAjA jagAma samaraM hfdayena vidUyatA .
sArdDaM sEnyasamUhESca vAdyaBARqErasaMKyakEH ..
dadarSAmaNgalaM rAjA puro vartmani vartmani .
yayO taTApi samaraM na jagAma gfhaM punaH ..
muktakeSIM CinnanAsAM rudantIYca digambarIm .
kfzRavastraparIDAnAmaparAM viDavAmapi ..
muKaduzwAM yoniduzwAM vyADiyuktAYca kuwwanIm .
patiputtravihInAYca qAkinIM puMScalImaho ..
kumBakAraM tElakAraM vyADaM sarpopajIvinam .
kucelamapi rUkzANgaM nagnaM kAzAyavAsinam ..
vatsavikrayiRaYcEva kanyAvikrayiRaM taTA .
citAM dagDaSavaM Basma nirvvARANgArameva ca ..
sarpakzatanaraM sarpaM goDAYca SaSakaM vizam .
SrAdDapAkaYca piRqaYca modakaYca tilAMstaTA ..
devalaM vfzavAhaYca SUdraSrAdDAnnaBojinam .
SUdrAnnapAcakaM SUdrayAjakaM grAmayAjakam ..
kuSaputtalikAYcEva SavadAhanakAriRam .
SUnyakumBaM cUrRakumBaM tElaM lavaRamasTi ca ..
kArpAsaM kacCapaM cUrRaM kukkuraM SabdakAriRam .
dakziRe ca SfgAlAYca kurvvantaM BaravaM ravam ..
kaparddakaYca kzOraYca CinnakeSaM naKaM malam .
kalahaYca vilApaYca vilApakAriRaM janam ..
amaNgalaM vadantaYca rudantaM SokakAriRam .
miTyAsAkzipradAtAraM cOraYca naraGAtinam ..
puMScalIpatiputtrO ca puMScalyodanaBojinam .
devatAguruviprARAM vastuvittApahAriRam ..
dattApahAriRaM dasyuM hiMsakaM sUcakaM Kalam .
pitfmAtfviraktaYca dvijASvatTaviGAtinam ..
satyaGnaYca kftaGnaYca sTApyApahAriRaM janam .
mitradruhaM mitraGnaYca kzataM viSvAsaGAtinam ..
gurudevadbijAnAYca nindakaM svANgaGAtakam .
jIvAnAM GAtakaYcEva svANgahInaYca nirdayam ..
[Page4-034-c+ 52]
vratopavAsahInaYca dIkzAhInaM napuMsakam .
galitavyADigAtraYca gurulaNGanameva ca ..
pukkasaM CinnaliNgaYca surAmattaM surAM taTA .
kziptaM vamantaM ruDiraM mahizaM garddaBaM taTA ..
mUtraM purIzaM SlazmARaM kanTinaM nfkapAlinam .
JaYJAvAtaM raktavfzwiM vAdyaYca nfpaGAtakam ..
vfdDaYca SUkaraM gfDraM SyenaM kaNkaYca Ballukam .
pASaYca SuzkakAzWaYca vAyasaM ganDakaM taTA ..
agradAnibrAhmaRaYca tantramantrIpajIvinam .
vEdyaYca raktapuzpaYcEvOzaDantuzameva ca ..
kuvArttAM mftavArttAYca vipraSApaYca dAruRam .
durganDavAtaM duHSabdaM rAjA saMprApa vartmani ..
manaSca kutsitaM prARAH kzuBitASca nirantaram .
vAmANgaspandanaM dehajAqyaM rAjYo baBUva ha ..”
iti brahmavEvartte gaRapatiKaRqe 35 aDyAyaH ..
SrIkfzRasya maTurAyAtrA yaTA, --
“rADikAyAYca suptAyAM suptAsu gopikAsu ca .
puzpacandanatalpe ca vAyunA suraBIkfte ..
tftIyaprahare'tIte niSAyASca SuBakzaRe .
SuBacandrakzayoge cAmftayogasamanvite ..
sOmyasvAmiyute lagne sOmyagrahavilokane .
pApagrahasamAsaktadfzwidozAdivarjjite ..
yaSodAM boDayAmAsa kArayAmAsa maNgalam .
banDUnASvAsayAmAsa samutTAya hariH svayam ..
vAdyaM nizeDayAmAsa rADikABayaBItavat .
svatantro viSvakarttA ca pAtA BarttA svatantravat ..
prakzAlya pAdayugalaM DftvA DOte ca vAsasI .
uvAsa saMskfte sTAne vilipte candanAdinA ..
PalapallavasaMyuktaM saMskftaM candanAdiBiH .
vAme kftvA pUrRakumBaM vahniM vipraM svadakziRe .
patiputtravatIM dIpaM darpaRaM puratastaTA ..
dUrvvAkARqaYca susnigDaM puzpaM DAnyaM sitaM SuBam .
gurudattaM gfhItvA ca pradadO mastakopari ..
GftaM dadarSa mADvIkaM rajataM kAYcanaM daDi .
candanaM lepanaM kftvA puzpamAlAM gale dadO ..
guruvargaM brAhmaRaSca vandayAmAsa BaktitaH .
SaNKaDvaniM vedapAWaM saNgItaM maNgalAzwakam ..
viprASIrvvacanaM ramyaM SuSrAva paramAdaram .
DyAtvA maNgalarUpaYca sarvvatraM maNgalapradam ..
cikzepa dakziRaM pAdaM sundaraM svAtmavigraham .
viDftyaM nAsikAvAmaBAgaM maDyamayA viBuH ..
visfjya vAyumizwaYca nAsAdakziRaranDrataH .
tato yayO nandanando nandasya prANgaRaM varam ..”
iti brahmavEvattE SrIkfzRajanmaKaRqe 71 aDyAyaH ..
aTa yAtrAyuktiH . tatra samayaH .
“yAtrAyAM dviviDaH kAlo vEkAraH sahajastaTA .
prokta Atyayike kAryye vikAro nAtra nirRayaH .
sahajaH svecCayA rAjYAM tasya nirRaya ucyate ..
yAtrAjasiMhamaDyA SanEScarabuDoSanasAM gfhezu .
BAnO kulIravfzavfScikagoBirdIrGA
Sastastu devalamate'Dvani pfzWato'rkaH ..
aSvinI revatI jyezWA taTA puzyapunarvasU .
[Page4-035-a+ 52]
mEtraM mfgaSiro mulA yAtrAyAmuttamAH smftAH ..
BaraRI kfttikASlezA viSAKA cottarAtrayam .
maGA paSupatiScEva yAtrAyAM maraRapradAH ..
pUrvve kuvere dahane niSAwe
yame jaleSe pavane maheSe .
tyAjyaM narasya pratipatkrameRa
yugmaM tiTInAM pravadanti tajjYAH .
syAt saMmuKe yAnamasukzayAya
paScAdBavet sarvvaSuBAya puMsAm ..
sUryyaH SukraH kujo rAhurmandaScandro gururbbuDaH .
agrataH SoBanA yAtrA pfzWato maraRaM Druvam ..
pUrvveRendraM dakziRe yAnapAdaM
rohiRye taccAryyamAKyAYca SUlam .
kAmaM yAyAt sAmparAyezu kAryye-
zvanyadvApi prekzya SUlAni BAni ..”
tatra dikSUlam .
“zazWyazwamI caturTI ca navamI dvAdaSI taTA .
caturddaSI kuhUstyAjyA yAtrAyAmaSuBapradAH ..
prAyo jaguH sahajaSatrudaSAya saMsTAH
pApAH SuBAH savitfjaM parimucya KasTam .
sarvvatragAH SuBaPalaM janayanti sOmyA-
styaktvArisaMsTamamarAriguruM jigIzoH ..
nAkAlavarzavidyutstanitezvizwaM kaTaYcidapi yAnam .
AsaptAhAt divyAntarIkzaBOmEstaTotpAtEH ..”
tatra kramaH .
“rAjYAM yAtrAviDiM vakzye jigIzURAM parAvanIm .
nIrAjanAviDiM kftvA sEnikAScAnayettataH .
gajAnanyAn mfgAnanyAniti yAtrAkramo mataH ..”
tatra nIrAjanAviDiH .
“varzAnte'Byudite Sukre candre pUrRe SuBakzaRe .
aSvanIrAjanaM kuryyAt yaToktamfzisattamEH ..
udIcIM prasTite BAnO saMkrAntyAM vA SuBe dine .
gajanIrAjanaM kuryyAt mahIpAlo jigIrzivAn ..
vfScikasTe ravO kuryyAt pattinIrAjanAviDim .
nOkAnIrAjanaM kuryyAt dakziRASAM pratizWati ..
anyezAYcEva yAnAnAM vijayAdaSamItiTim .
DvajAdInAYca sarvvezAM SakrotTAne nIrAjanam ..
Catrasya navadaRqasya taTA siMhAsanasya ca .
gfhasya nagarasyApi mahAvizuvasaMkrame ..
Atmano yuvarAjasya mahizyA mantriRAntaTA .
svajanmadivase rAjA kuryyAnnIrAjanAviDim ..
aBizekadinaM proktamezAM janmadinaM mayA ..”
tadyaTA, --
“aSvAnAM BAskaro devo revantamiti saMjYayA .
gajAnAM devatA SakraH pattInAM kAlikA matA ..
nOkAnAM varuRo devo yAnAnAntu jayantakaH .
astrARAM devatA rAmo yamaH Kaqgasya pUjyate ..
DvajAnAM hanumAn pUjyo bfhaspatiriti kramAt .
tAn pUjayitvA viDivadetAnnIrAjayennfpaH ..
dbAdaSamahizEHpuzwEScAmaraGaRwAsvanAdiBUzAQyEH .
CAgalErmahizadviguREH puruzEstaddviguREScArudIpi-
kABiH ..
[Page4-035-b+ 52]
BavyaM vA sahasrAMSudine nIrAjayedrAjA .
dvAdaSavAhE rucirEH sANgopANgEratordDataScozwrEH ..
tasyArdDato vyAGrErgajaSatanIrAjanaM samBavati .
CAgalaSataM vfzaBaSataM SataYca mezARAm ..
turagA daSa hfzwANgA vyAGrAH paYca dbipaScEkaH .
BallukA hi kukkurAScEkEkAH pattilakzaRasya ..
nOkASatakaM sANgaM navadaSakaM kAYcanAdiBi-
rGawitam .
bahuSatamapi jantUnAM nOkAnIrAjane rAjYAm ..
yadvA dvipadaM yAnaM sarvvezAmizyate turagEH .
sudaSAvatsaravasitEryogyANgEryogyavarRESca ..
azwABirDAtuBiH kuryyAdastranIrAjanAviDim .
gajASvanaranOkABirdviguRABiryaTottaram .
ratnErnAnAviDErastrErDAtuBirvasanEstaTA ..
siMhAsanESca yogyESva kuryyAnnIrAjanAviDim
gfhanIrAjanApyevaM narasyATa nigadyate ..
SvaBiH KarEH SfgAlESca vyAGrEruzwrEstaTodDatEH .
puraM nIrAjayedrAjA cirasampattihetave ..
SvA daSASvastadardDena naraScEva tadardDataH .
vyAGrAdInAM taTEvEkaM ratnaM nAnAviDantaTA ..
astrARi DAtavaScEva vastrARi ca PalAni ca .
vanajAH sTalajAScEva jalajAScEva jantavaH ..
navagrahASca sUryyAdyAH SElAH sapta GawAstaTA .
yogyaDAtusamudBUtA nOkAKaRqatrayantaTA ..
nijadehamitaM svarRaM rajataM tAmrameva vA .
AtmanIrAjane dadyAdyadicCeccirasaMsTitim ..
astrErnAnAviDEH kuryyAdyuvarAjanIrAjanam .
alaNkArESca viviDErddevInIrAjanaM matam ..
mantrinIrAjanaM rAjA hayenEva samAcaret ..
amAtyAnAM sEnikAnAM viprARAM DaninAntaTA .
vastrErnIrAjanaM kuryyAditi Bojasya sammatam ..
nIrAjanAyA vastUni na paSyenna punaH spfSet .
saptakftvaH pariBrAmya kuryyAnnIrAjanAviDim ..
nyasedvA pararAzwrezu gahane vA jale'pi vA .
dEvajYavEdyadIneByaH prayacCedvA yaTAyaTam ..
iti saMkzepataH prokto mayA nIrAjanAviDiH .
anena viDinA rAjA suciraM suKamaSnute ..”
taTA hi gargaH .
“nIrAjanA mahIndrARAM nihanti vipado'KilAH .
sEva sannahanaM rAjYAM kaYcukeneva saMyataH ..
nIrAjanAvanditAnAM na BayaM vidyate kvacit .
nIrAjanAvihInAnAM naSyeyuH sarvvasampadaH ..”
taTA ca vAtsyaH .
“ye BUmipAlAH prativatsarAnta
kurvvanti nIrAjanakarmma samyak .
tezAM na lakzmIH kzayatAmupEti
sAmrAjyalakzmIH karagEva tezAm ..
evaM nIrAjanaM kftvA rAjA prasTAnamAcaret ..”
iti nIrAjanAviDiH .. * ..
aTa yAtrA .
“guRAtiSayasampannaH SatruM yAyAjjigIzayA .
yadi paScAt prakopo na yadi rAzwre na kaRwakAH ..
[Page4-035-c+ 52]
saMjYAyAnyatra yAyAdvA pArzRigrAheRa SatruRA ..
rAtrAvuluko vinihanti kAkAn
kAko'pyulUkAn rajanIvyapAye .
iti svakAlaM samudIkzya yAyAt
kAle PalantIha samIhitAni ..
prabalavyasanopetaM durBikzAdiprapIqitam .
samBUtAntarakopetaM na yAyAt pfTivIpatiH ..
nijadEvAnukUlye hi prAtikUlye parasya ca .
yAyAdBUpo yato dEvaM balametat paraM matam ..”
anyatra tu .
“nirAtaNke nirutpAte nirudvigne nirAmaye .
vipakze jayamicCanti rAjAno vijigIzavaH ..”
iti yuktikalpataruH ..
yudDayAtrAyAmamaNgaladarSanaM yaTA, --
“tasya nirgacCato gehAt SvAno'sTi muKato-
'Bavat .
Dvaje ruroha kApotaH SivA SyAmA ca
dakziRA ..
piNgalA caYcugoDA ca SUkarI kevalI taTA .
gajavAnarasenAjaSiKicCikkASca vAmataH ..
paTaM viBindate sarpaH kumBodakaM vyaSIryyata .
rurAva vAnaro fkzo mArjAro hyatiBEravam ..
tElatakratfRakeSayuktAByaktAdidarSanam .
vAntonmattajaqamUkakzutkzAmanakrajaM ravam ..
tuzakArpAsalavaRAnAM ninditAnAYca darSanam .
raktAmbaraDaro muRqaH paNkAmizaM taTA vasA ..
lalAwaM SakrajaScApa ulkApAtaDvajAruRAH .
diSAM dAhamahIkampAH sarajaH kaluzaM naBaH ..
nistejastepate BAnurnadyaH pratimuKAvahAH .
uzRodakaM mahAkUpaM daraRaM dIrGikAsu ca ..
akAlavikftiH puzpaPalAnAmanvaBUttadA .
SIta uzRaviparyyAsA meGanAdASca dAruRAH ..
AraRyasattvA grAmezu grAmajAraRyavAsinaH .
krozwfsarpasamUhASca SaSaSvAnaH pipIlikAH ..
fkzARAM mahatI senA mfgARAYca taTEva ca .
ete ca puraprAkAre nipatantyutpatanti ca ..
durganDaH SArkaro vAyurdInAM yoDA hatapraBAH .
SakfnmUtrASrupAtAni gajA aSvAH pracakrire .
DvajacCatrapatAkAnAM sPuwanaM daRqaBindanam .
kalaNkamasi cakre ca hatA dunduBireva ca ..
jyAtalAkUwanaScApi nArAcAnAYca kuYcatA .
gadAnAM mudgarARAYca SIrRatA hyanuBindatA ..
SuzkaprarohaRaYcArkasArdrapAtastaTEva ca .
pratimAruditaM svedo mftakAnAYca jalpanam ..
gavAM rAsaBamArohaH strIRAYca bahvapatyatA .
strIsUte avicCAgAdi hyajAvi SiSuSoBanam .
bAlAnAM GAtanaM yudDe nistriMSAH sakalAH prajAH .
makzikAdaMSamaRqUkabahugonAsadarSanam ..
nistejA na vahedbahniH saDUmaH sPuwate muhuH ..
evaMviDAn taTotpAtAn dfzwAn GoreRa vAsava .
papracCa nAradaM so'Ta kimetadvikftaM dvija ! ..”
ityAdye devyavatAre GoravaDADyAyaH ..
[Page4-036-a+ 52]
aTa dbAdaSa yAtrA .
“praRamya jagatAM nATaM kalikalmazanASanam .
dbAdaSayAtrAtattvAni vakti SrIraGunandanaH ..”
tatrAdO dbAdaSayAtrAkAlasya muKyopAdeyatvAt
AdO sa eva nirUpyate . tadyaTA skandapurARe .
indradyumna uvAca .
“vESAKAdizu mAsezu yAtrApUjAviDiM mune ! .
SrotumicCAmi deveSe yaTAvadvaktumarhasi ..
jEminiruvAca .
vESAKAdizu mAsezu devadevasya SArNgiRaH .
yA yA dvAdaSa yAtrAH syustA hi vakzyAmi te
SfRu ..
vESAKe cAndanI yAtrA jyEzWe snApanyudIritA .
AzAQe raTayAtrA syAt SrAvaRe SayanI taTA ..
BAdre dakziRapArSvIyA ASvine vAmapArSvikA .
utTAnI kArttike mAsi CAdanI mArgaSIrzake ..
pOze puzyABizekaH syAnmAGe SAlyodanI taTA .
PAlgune dolayAtrA syAccEtre madanaBaYjikA ..
ekEkA muktidA sarvvA DarmmakAmArTasADanAH ..”
aTa yAtrAviDiH . skAnde .
“vESAKasya site pakze tftIyAkzayasaMjYitA
tatra mAM lepayedganDalepanEratiSoBanEH ..
vESAKasyAmale pakze tftIyA pApanASinI .
svayamAvizkftA cEzA prAjApatyarkzasaMyutA ..
yaH paSyati tftIyAyAM kfzRaM candanaBUzitam
vESAKasya site pakze sa yAtyacyutamandiram ..
vEzRavA jayaSabdESca pUjayitvA tadA harim .
nAnAsUktopanizadErvviSveSaM saMstuvanti ca ..
veRuvIRAdivAdyESca taTA nAnopahArakEH .
santozayan jagannATaM tftIyAdO vilepayet ..
vESAKasya tftIyAyAM jalamaDye viSezataH .
lepanaM maRqape kuryyAnmaRqale vA bfhadvane ..
candanAguruhrIveraM kuzWakuNkumarocanAH .
jawAmAMsI murA cEva vizRorganDAzwakaM viduH ..
etErganDEstaTAnyESca vizRorgAtrARi lepayet .
GftaYca tulasIkAzWaM kuryyAllepanakarmmaRi ..” 1 ..
aTa snAnayAtrA . skandapurARe .
“jyEzWyAmahaYcAvatIrRastat pURyaM janmavAsaram .
tasyAYca snApaRaM kAryyaM mahAsnAnaviDAnataH .
tasyAM prAtaHsnAnakAle brahmaRA sahitaYca mAm .
rAmaM muBadrAM susnApya mama lokamavApnayAt ..”
taTA .
“mAsi jyEzWe tu saMprApte nakzatre Sakradevate .
pOrRamAsyAM hareH snAnaM sarvvakAmaPalapradam ..
sarvvatIrTasamaH kUpastadAste nirmmalaH SuciH .
tadA BogavatI tatra pratyakzaM Bavati dvijAH ..
tasmAt jyEzWyAM samudDftya homAjyEH kalasErjjalEH .
snApayanti tadA kfzRaM satataM taM halAyuDam ..
janmAhani hareH snAnamutsavaM paramAdButam .
utsavo vE na hIyeta tasmAttadyatnataScaret ..
janmanAM kzayakAritvAjjanmayAtrA pratizWitA .
jyEzWasnAnaM Bagavato ye paSyanti mudAnvitAH ..
[Page4-036-b+ 52]
na te BavAbDO majjanti yAtrAyAM yatamAnasAH .
jyEzWe ca snapanaM kuryyAt SrIvizRorjanmavAsare ..
dEnandinantu duritaM pakzamAsarttuvarzajam .
brahmahatyAsahasrARi jYAnAjYAnakftAni ca ..
svarRasteyasurApAnagurutalpayutAni ca .
kowikowisahasrARi kzudrapApAni yAni ca ..
sarvvARyeva praRaSyati pOrRamAsyAntu vAsare .
puruzasUktamantreRa pAvamAnyA taTEva ca ..
nArikelodakenATa taTA tAlaPalAmbunA .
paYcAmftEH SItatoyErddUrvvAkarpUravAsitEH ..
yavodakena SudDena taTA puzpodakena ca .
snApayitvA jagannATaM pUjayet parameSvaram ..
o~ GaM GaRwAyE namaH iti GaRwAvAdyaM nivedayet .
ya evaM kurute vidbAn brAhmaRaH kzattriyaH SuciH .
sarvvapApEH pramucyeta vizRulokaM sa gacCati .
caturddaSyAM dfQaM maYcaM kArayitvA suSoBanam ..
suganDiDUpasuraBiM candanAmBaHsamukzitam .
evaM maYcaM pratizWApya kalasAnaDivAsayet ..
suvAsitaM jalapUrRaM pAvakaM kalasaM nyaset .
jayaSabdESca stutiBirnIyate jagadISvaraH ..
jayasva rAma kfzReti jayaBadreti codite .
nIyate maYcadeSantu niSITe brAhmaRAdiBiH ..”
aTa raTayAtrA . skandapurARe .
“guRqikAKyAM mahAyAtrAM prakurvvITAH kzitI-
Svara ! .
AzAQasya site pakze dbitIyA puzyasaMyutA ..
tasyAM raTe samAropya rAmaM mAM BadrayA saha .
yAtrotsavaM pravfttyATa prIRayecca dvijAn bahUn ..
fkzABAve tiTO kAryyA sadA sA prItaye mama .
saptAhaM saritastIre mama yAtrA Bavizyati ..
azwame divase sarvvAn raTAn mAlyErvviBUzayet .
navamyAmAnayeddevAMstezu prItaH samfdDidAn ..
dakziRABimuKI yAtrA vizRorezA sudurlaBA .
yaTA pUrvvA taTA ceyaM te dve muktipradAyike ..
azwAhe visfjecCakraM tadardDena tu pArvvatIm ..”
itivat tiTinA ekAho bodDavyaH .
“tiTinEkena divasaScAndramAnena kIrttitaH ..”
iti vizRuDarmmottarAt ..
yattu .
“AzAQasya site pakze BadrA sA puzyasaMyutA .
yAtrotsavaM prakurvvITAstvaBAve puzya eva hi ..”
iti ISvarasaMhitAyAM vacanAntaram ..
tadvEkalpikaprayogAntaraviDAyakam . pAdme .
“AzAQasya dvitIyAyAM raTaM kuryyAdbiSezataH .
AzAQaSuklEkAdaSyAM japahomamahotsavam ..
nAtaH paraM hi kfzRasya yAtrAntaramapekzate .
atra svayaM trilokeSaH syandanena kutUhalAt ..
nASayan sarvvapApAni varze varze vrajedasO .
raTasTitaM vrajantaM taM mahAvedImahotsave ..
ye paSyanti mudA BaktyA vAsastezAM hareH pade .
satyaM satyaM punaH satyaM pratijYAtaM dbijottamAH ..
nAtaH SreyaHpado vizRorutsavaH SAstrasammataH .
[Page4-036-c+ 52]
raTayAtrEva yAtrARAM muKyetyAha prajApatiH ..
mahAvedIM vrajantaM taM raTasTaM puruzottamam .
balaBadraM suBadrAYca dfzwvA muktirna cAnyaTA ..
AzAQasya site pakze dine vizRoH SuBaprade .
pratizWApya samfdDena viDinA pUrvvavaddvijAH ..
raTaM naro hareH kuryyAt svAsanaM suparizkftam .
BUzayedviviDErBaktyA vastrAlaNkAramAlyakEH ..
mfdaNgapaRabAdyESca BerIQakkAdayastaTA .
nawanarttakamuKyASca gAyanA bahavastaTA ..
veSyA yOvanadarpAQyA rUpAlaNkAraBUzitAH .
DvajASca bahavastatra patAkADizWitAntarAH ..
garuqaYca DvajaM kuryyAt raktacandanamiSritam .
dIrGanAsaM pItadehaM kuRqalAByAM viBUzitam ..
caYcvagradazwaBujagaM sarvvAlaNkAraBUzitam .
devyAH padmaDvajaM kuryyAt padmakAzWavinirmmitam ..
saptacCadamayaM kuryyAcCIriRo lANgalaDvajam .
sAraTiM vAjinaYcEva balaM balamudAnvitam ..
hIrakErmaNgalErdAntErvvalivargEH suSoBanam .
itTaM suGawitaM tantu raTaM devatrayasya ca ..
aruRodayavelAyAM devaM tasmAt prapUjayet .
brAhmaRErvvEzRavEH sArdDaM yatiBiSca tapasviBiH ..
vijYApayeddevadevaM yAtrAyE sa kftAYjaliH .
tataH karpUraparRESca sumanoBiravAkirat ..
paTi SoBanasUktAni prapaWanti dvijAtayaH .
kecinmaNgalagATASca kecijjaya jayeti ca ..
jitantu iti mantraM vE kecit puzpe japanti ca .
sUtamAgaDamuKyASca kIrttiM kArzRIM mudA jaguH ..
carccarIJarJarIveRuvIRAmADurikAdayaH .
SabdAyante sumaDuraM govindavijayAntare ..
evaM pravftte samaye kfzRaM rAmapuraHsaram .
nayanti viprA BadrAYca kzattriyASca viSastaTA ..
kare DftvA jagannATaM BrAmayitvA raTatrayam .
rAmaM BadrAYca kfzRaYca raTamaDye niveSayet ..
pUjayedupattArEstEH SradDABaktisusaMyataH .
raTacCAyAM samAkramya brahmahatyAM vyapohati ..
tadreRusaM saktatanustyajedvE pApasaMhatim .
GanAmbuvfzwisiktena svargaNgAsnAnajaM Palam ..
ye praRAmaM prakurvvanti te'pi mokzamavApnuyuH .
anugacCanti ye kfzRaM te devatulyavigrahAH ..
vedEH stuvanti vedAnAM vaktAro mokzaBAginaH .
itihAsapurARAdyEH stotrErvvApi susaMskftEH ..
stuvanti puRqarIkAkzaM ye vE vigatakalmazAH .
te vE jayanti pApAni jayaSabdEH stuvanti ye ..
narttanaM kurute vApi gAyantyaTa narottamAH .
vEzRavottamasaMsargAnmuktiM prApnotyasaMSayam ..
nAmAni kIrttayizyanti na te yAnti yamAlayam ..
jayasva rAmakfzReti jayaBadreti yo vadet .
na mAtfgarBe vAso'sya sa ca devatvamApnuyAt ..
cAmarErvyajanEH puzpEH stavakEScInacelakEH .
raTasyAgre sTito yo vE vIjayet puruzottamam ..
saMvIjyamAno'psaroBirdevaganDarvvayojitAn .
BuNkte tu BogAnaKilAn yAvadAhUtasaMplavam ..
[Page4-037-a+ 52]
nAtaH parataro loke mahAvedImahotsavAt .
sarvvapApaharo yogaH sarvvatIrTaPalapradaH ..
kfzRamuddiSya ye tatra dAnaM dadati vE narAH .
yatkiYcidakzayaPalaM merudAnena saMmitam ..
guRqikAmaRqape yAntaM BadrAkfzRaM sahAgrajam .
tatrAtapaSrAntagAtraM darpaRezvaBizecayet ..
paYcAmftEH SItatoyEH puzpakarpUravAsitEH .
nArikelajalenATa taTA tAlaPalAmbunA ..
ratnodakena SudDena taTA puzpodakena ca .
sarvvANgamanulipyecca candanendumfdudravEH ..
suganDimAlyABaraREScInacelEH suSoBanEH .
cAmarESca jalABESca SItalErvyajanEstaTA ..
vIjayet puRqarIkAkzaM suBadrAM balameva ca .
sitABiH pAnakErhfdyEstaTA KaRqavikArakEH ..
KarjjurErnArikelESca nAnAramBAPalAdiBiH .
taTA kzIravikArESca panasErikzuBistaTA ..
vAsitEH SItatoyESca ganDatAmbUlapatrakEH .
sakarpUralavaNgAdyEH pUjayet parameSvaram ..
raTatrayasTitaM devatrayaM ye puruzarzaBAH .
pradakziRaM prakurvvanti tricatuHsapta eva ca ..
tato'parAhRe deveSaM dakziRAnilavIjitam .
SanEH SanErnayedvizRuM maYcakasya ca maDyame ..
evaM vrajati deveSe sUryyaScAstaM gato'Bavat .
dIpakAnAM sahasrARi jjAlitAni narEstataH ..
maRqape vAsayeddevAn guRqikAKye manohare .
cArucandrAtape cArumAlyacAmaraBUzite ..
pUjayitvA jagannATaM tozayet gItanftyakEH .
upahArAdiBistatra saptAhAni janArddanam ..
saptAhaM ye prapaSyanti guRqikAmaRqape sTitam .
mAYca rAmaM suBadrAYca vizRusAyujyamApnuyAt ..
divA taddarSanaM puRyaM rAtrO daSaguRaM Bavet .
yatkiYcit kurute karmma kowikowiguRaM Bavet ..
sarvvaM merusamaM dAnaM sarvve vyAsasamA dbijAH .
mahAvedyAM gate kfzRe yogo'yaM Kalu durlaBaH ..
ardDodayAdayo yogAH skandena pariBAzitAH .
mahAvedyAKyayogasya kalAM nArhanti zoqaSIm ..
azwAhe ca punaH kftvA dakziRABimuKAnraTAn .
dakziRABimuKI yAtrA vizRorezA prakIrttitA ..
kAryyA prayatnataH sA hi BuktimuktipradA Bavet .
dakziRABimuKaM yAntaM kfzRaM paSyati ye narAH ..
na tezAM punarAvfttiH satyametanna saMSayaH .
purAvido vadantyetAM yAtrAM navadinAtmikAm ..
tasyAH saMkIrttanAdeva nirmmalo jAyate naraH .
tAvatIyaM mahAyAtrA yo yaTA karttumicCati ..
so'pi vizRupraBAvena vEkuRWaBavanaM vrajet .
udDftya saptapuruzAn pApAbalisamanvitAn ..” 4 ..
aTa SayanayAtrA . skAnde .
“AzAQe SukladvAdaSyAM kuryyAt svApamahotsavam .
maRqale racayettatra SayanAgAramuttamam ..
devasya purataH SayyAM ratnAdinirmmitopari .
AstIryya mfducelAdi mfducInottaracCadAm ..
karpUraDUlivikziptAM sADucandrAtapAM SuBAm .
[Page4-037-b+ 52]
puzpaganDayutAM muktAraYjitAM candanANkitAm ..
sADudvArAM SuBAM snigDAM nAnAcitropaSoBitAm .
evaM svApagfhaM kftvA niSITe svApayedbiBum ..
saMpUjya BAvayedEkyaM tezAM kfzRAdiBiH saha .
ehyehIti ca saMprArTya svApArTaM parameSvaram ..
nayecCayyAgfhadvAraM vAsayet GawikAtrayam .
paYcAmftEH snApayettAn pfTakpalaSatADikEH ..
suganDicandanErliptAn vastrAlaNkaraRAdiBiH .
pUjayitvA yaTAnyAyaM prAYjalirmantramuccaret ..”
jagadvandya ityAdi .
“sudfQaM kArayeddvAraM vizRoH SayanaveSmanaH .
svApayitvA jagannATaM laBate suKamuttamam ..” 5 ..
aTa pArSvaparivarttanayAtrA .
“aTa te saMpravakzyAmi pArSvasya parivarttanam .
naBasyavimale pakze saMprApte harivAsare ..
vizRoH svApagfhadbAraM SanErgatvA praviSya ca .
namaskftya jagannATaM paryyaNkaSayitaM mudA ..
avaGAwya SanErdbAraM pUjayedupacArakEH .
praRamya BaktyA tatpAdO svApayeduttarAmuKam ..”
mantraYcemaM paWet .
“o~ devadeva ! jagannATa ! kalyARaM parikalpaya .
parivfttamidaM sarvvaM yaTA sTAvarajaNgamam ..
yat dfzwvA cezwitEreva jAgratsvapnasuzuptiBiH .
jagadDitAya supto'si pArSvena parivarttaya ..
parivarttanakAlo'yaM jagataH pAlanAya te .
tvadagrajo'yaM Sakro'pi Dvaje tizWet samutsukaH .
dfzwaM tvatpAdakamalaM vimuYca mUrdDni tajjalam .
mahIM jalaM plAvayati prajApAlanahetukam ..
iti saMprArTya deveSaM vinayAttozayettataH .
vyajanEScAmarEScEva vIjayet parameSvaram ..
suganDicandanErasya sarvvANgaM parilepayet .
svAdUni BakzyadravyARi pAyasAdIni dApayet ..
SayyAgfhadbAri viBoH SanErBaktyA nivedayet .
devamuddiSya yat kuryyAt sarvvamakzayatAM vrajet ..
pArSve ca janmadivase upavAsaparo Bavet ..”
evaM ASvinaSuklEkAdaSyAM pUrvvoktaviDAnena
SrIkfzRasya vAmapArSvaparivarttanaM kAryyam ..
matAntare .
“SuBe cEvASvine mAsi mahAmAyAM prapUjayet .
sOvarRIM rAjatIM mArttIM vizRumAyAM maheSvarIm .
hiMsA cEva na karttavyA kadAcidbizRupUjakEH ..” 6 ..
aTotTAnayAtrA .
“ekAdaSyAntu kArttikyAM SuklAyAM pfTivIpate .
kfzRamutTApayedBaktyA pUjayitvA jagadgurum .
pUrvvavat pUjayitvA tu prAtarmantraM samuccaret ..”
mantrastu .
“o~ uttizWa devadeveSa ! tejorASe jagatpate ! .
vIkzyEtat sakalaM deva ! prasuptaM tava mAyayA ..
praPullapuRqarIkAkza ! SrIhare ! Sayanena vE .
tvayA dfzwaM jagadidaM paramaM suKamezyati ..
ye te smArttAH kriyAH sarvvAH pravarttante tato Druvam .
ityutTApya jagannATaM veRuvIRAdiniHsvanEH ..
[Page4-037-c+ 52]
jayaSabdEstaTA devaM nayeyurnftyamaRqapam ..
tElenAByajya toyena snApayet pUruzottamam .
paYcAmftErnArikelarasEH PalarasEstaTA ..
suganDAmalakenATa yavakalkena lepayet .
GarzayettulasIcUrRErlepayedganDacandanEH ..
puzpavAsitatoyESca kuSaratnodakEstaTA .
snApayitvA kzayet pApaM bahujanmopapAditam ..
mahopacArEH saMpUjya vizRuM nIrAjayettataH .
kftAYjalipuwo BUtvA prArTayet parayA mudA ..” 7 ..
aTa prAvaraRayAtrA .
“mArgaSIrze site pakze kuryyAt prAvaraRotsavam .
kftvA dfzwvA naro BaktyA vEzRavaM lokamApnuyAt ..
vAso'DivAsaM kurvvIta paYcamyAM niSi karmma-
vit .
praBAte maRqalaM kuryyAt padmamazwadalAnvitam ..
dikpAlAn pUjayeddikzu kzetrapAlaM gaRADipam .
caRqapracaRqO ca bahiScaturddikzu prapUjayet ..
tanmaDye sTApayedyantraM kzAlayeduzRavAriRA .
pUjayitvA jagannATaM ganDatElena dIpakam ..
dattvA kfzRAya BaktyA tu gItavAdyErnayenniSAm .
prAtaH prapUjayeddeyaM nAnAdravyEH suSoBanEH ..
saptaBiH saptaBirddevAn vAsoBiH parivezwayet .
muKavarjaYca sarvvANge SItaprAvaraRErdbijAH ..
dUrvvAkzatEH prapUjyATa kuryyAnnIrAjanAM viBoH .
BagavantaM samuddiSya brAhmaReByaH pradApayet ..
guruByaScAnyadeveByo dInAnATeBya eva ca .
SItaprAvaraRaM dadyAt srakft paramayA mudA ..
dadAti BagavAn prItastasmE varamanuttamam ..” 8 ..
aTa puzyasnAnayAtrA .
“puzyasnAnotsavaM vakzye yaToktaM brahmaRA purA .
puzyarkzeRa ca saMyuktA pOrRamAsI yadA Bavet .
pOze mAsi tu tat kuryyAt puzyasnAnotsavaM hareH ..
caturddaSIniSAyAntu kumBAnAmaDivAsanam .
rAtrO jAgaraRaM kftvA prAtarvahniM prakIrayet ..
brahmavizRuSiveByaSca pratyekaM samiDaM kramAt .
juhuyAt pUjayitvA tu tadante puruzottamam ..
pUjayedupacArEstu AdarSe prativimbitam .
tataH puruzasUktena kumBAMstAnaBimantrayet .
kramAt devasya Sirasi snApayedviDivattataH ..”
sUktamuccaran .
“tataH paYcAmftenEva vAsudevaYca kzAlayet .
lakzmyA yuktaM punavipra upacArEH prapUjayet ..
dUrvvANkurAdyEH stutiBirvAdyEH saMpUjya keSavam .
samantAdvikiredevaM karpUrAdyEH sutaRqulAn ..
nIrAjayejjagannATaM karpUrayutavarttiBiH .
tataH pradakziRaM kftvA daRqavat praRamet kzitO ..
puzyasnAnotsavaM puRyaM ye paSyanti mudAnvitAH .
sarvvasampannakAmAste vrajeyurvvEzRavaM padam ..” 9 ..
aTa navaSasyayAtrA .
“kuryyAdayanasaMkrAntyAM navaSasyamahotsavam .
saMkrAnteH pUrvvadivase navaM SAliM sukuwwimam .
prAsAdapUrvvadeSe tu sTApayitvADivAsayet ..”
[Page4-038-a+ 52]
taTA ca pAdme .
“saMkrAntyAM mAGamAsasya sADivAsitataRqulAn .
nivedya vizRave BaktyA imaM mantramudIrayet ..
tvayi tuzwe jagat sarvvamannena praBavizyati .
rakza sarvvaM jagannATa ! gfhyatAM pizwakaM SuBam ..
brAhmaRAn Bojayet BaktyA devadevapuraHsTitAn ..”
aByarccya BagavadBaktAnityAdi ..
“navena vAsasAvezwya dUrvvAsarzapapuzpakEH .
pUjayitvABimantreRa kfzRastvAmaBirakzatu ..
punaH praBAte deveSaM pralipedganDacandanEH .
vastrAlaNkAramAlyESca pUjayitvA yaTAviDi ..
nIrAjayitvA deveSaM taRqulAnaDivAsitAn .
sTAlIzu pAkapAtrezu maDuKaRqAjyamiSritAn ..
paNktiSaH sTApayedagre ganDapuzpAkzatAnvitAn .
sapUpaM pAyasaM kftvA dadyAdvE cakrapARaye .
daSavarRakapizwaYca vizRoH priyataraM param ..
o~ jIvanaM sarvvaBUtAnAM janakastvaM jagadguro ! .
tanmayAH SAlino hyete tvayEva janitAH praBo ! ..
lokAnugrahaRArTAya gfhItvA citravigraham .
tava prItyE kftAnetAn gfhARa parameSvara ! ..
tvayi tuzwe jagat sarvvamanena praBavizyati .
svAhAkArasvaDAkAravazawkArA divOkasAm ..
ApyAyanA Bavizyanti tenEvApyAyitaM jagat .
rakza sarvvaM jagannATa ! tanmayaM sacarAcaram ..
iti saMprArTya deveSaM SAlIMstAn vinivedayet ..” 10 ..
aTa dolayAtrA .
“PAlgune mAsi kurvvIta dolArohaRamuttamam .
yatra krIqati govindo lokAnugrahaRAya vE ..
pratyarccAM devadevasya govindAKyAntu kArayet .
PalgUtsavaM prakurvvIta paYcAhAni tryahAni vA ..
PAlgunyAH pUrvvato viprAScaturddaSyAM niSAmuKe .
vahnyatsavaM prakurvvIta dolamaRqapapUrvvataH ..”
pAdme .
“pOrRamAsyAM samAraBya paYcamyAYca samApa-
yet ..” 11 ..
aTa madanaBaYjikA yAtrA .
“vAsantikAM samAKyAsye yAtrAM madanaBaYji-
kAm .
yasyAM kftAyAM dfzwAyAM prIRAti puruzottamaH ..
cEtraSuklatrayodaSyAmAharettat samUlakam .
devasyAgre viracite maRqape sADivAsite ..” 12 ..
iti yAtrAtattvam ..
devyAH zoqaSaprakArotsavaH . yaTA, --
“vESAKe maYcayAtrA ca candanAgurukalpanA .
jyEzWe mahAsnAnayAtrA ambuvAcIdinatrayam ..
AzAQe raTayAtrA ca digdinavyApinI parA .
SrAvaRe jalayAtrA ca vastraBUzaRacAmarEH ..
BAdre yAtrA DUnanAKyA caRqikAyA dinatrayam .
ASvine ca mahApUjA yAtrA yajYavalipriyA ..
kArttike dopayAtrA ca navAnnamagrahAyaRe .
pOze cANgarAgayAtrA vastrAlaNkAraBUzaREH ..
mATe mAsi mahAdevI rawantI ca caturddaSI .
[Page4-038-b+ 52]
dolAkeliH PAlgune ca cEtre yAtrA catuzwayI .
dUtIyAtrA rAsayAtrA vAsantI nIlayAtrikA .
evaM yAtrA mayA proktA zoqaSI BavamocanI ..”
iti vAmakeSvaratantre 54 pawalaH ..
(rogidarSanArTaM BizajAM yAtrAvivaraRam . yaTA,
“idAnIM nirgame puttra ! praveSe vA gfhasya ca .
SuBASuBARi sarvvARi vakzyAmi SakunAni ca ..
rAjA gajo dvijamayUrakaKaYjarIwA-
ScAzaH SakuntarajakaH sitavastrayuktaH .
puttrAnvitA ca yuvatI gaRikA ca kanyA
SreyaH suKAya yaSasAM pratidarSayanti ..
nawAScAzo BAsahArItacakro
BAradvAjocCikkaraSCAgasaMjYaH .
ete SrezWA dakziRe vATa savye
vEdyAveSo nirgame Sreyase ca ..
sarpolUko vAnaraH SUkaraSca
goDA fkzaH kfkalASaH SaSaSca .
ete rizwAnirgame vA praveSe
kAryyAGAto nopakArezu SastAH ..
mfgo vA piNgalo vApi praSastA dakziRe sadA .
nirgame vA praveSe ca dakziRAH SuBadAyakAH ..
eko vA trIRi vA paYca sapta vA navasaMKyayA .
BAgyakAle narARAntu mfgA yAnti pradakziRAH ..
SiKihayagajagoDArAsaBo BfNgarAjo
muKarapikakapoto potakI SUkarI vA .
tadanuvihagarAjo maNgalASaMsinaH syu-
rvadati SakunavettA vAmato nirgame vaH ..
tittiriH kuraraH krOYcaH sArasABAsaSUkaraH .
vAme tu SuBaSaMsI ca nirgame kAryyasidDaye ..
kAko dakziRataH SrezWo nirgame SuBadAyakaH .
praveSe gaditaH SrezWo vAmataH kfzRavAyasaH ..
jAlako hi SaSako'pi karkawo-
kIrttanaYca gaditaM na suKAya .
na SuBadarSanA amI BaveyuH
sarpagoDAkfkalASaviqAlAH ..
darSanaM hitakaraM pravadanti
KaYjarIwamarAlaCikkarARAm .
vAmataH SuBakarAH pravadanti
dArvvAGAwavarAwakaSukaSca ..
iti SuBASuBaSakunAni ..”
iti hArIte dvitIyasTAne saptame'DyAye .. * ..
taTA ca .
“SavakAzWapalASAnAM SuzkAnAM paTi saNgamAH .
nezyante patitAntasTadInAnDaripavastaTA ..
mfduSIto'nukUlaSca suganDiScAnilaH SuBaH .
KarozRo'nizwaganDaSca pratilomaSca garhitaH .
granTyarvvudAdizu sadA CedaSabdaSca pUjitaH .
vidraDyudaragulmezu BedaSabdastaTEva ca ..
raktapittAtisArezu rudDaSabdaH praSasyate .
evaM vyADiviSezeRa nimittamupaDArayet ..
taTEvAkruzwahAkazwamAkrandaruditasvanAH .
CarddyAM vAtapurIzARAM Sabdo vE garddaBozwrayoH ..
[Page4-038-c+ 52]
pratizidDaM taTA BagnaM kzutaM sKalitamAhatam .
dOrmmanasyaYca vEdyasya yAtrAyAM na praSasyate ..”
iti suSrute sUtrasTAne 29 aDyAyaH ..)
<LEND>
