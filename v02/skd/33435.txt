<L>33435<pc>4-451-a<k1>vizwamBaH<k2>vizwamBaH
vizwamBaH¦, puM, (vi + stanBa + ktaH .) pratibanDaH .
(yaTA, BAgavate . 5 . 22 . 12 .
“sa vfzwivizwamBagrahopaSamanaH ..” * ..
AkramaRam . yaTA, BAraviH . 13 . 16 .
“pravikarzaninAdaBinnaranDraH
padavizwamBanipIqitastadAnIm ..”)
rogaviSezaH . iti medinI . Be, 20 .. sa tu
AnAharogaH . tasya lakzaRamAha .
“AmaM sakfdvA nicitaM krameRa
BUyo vibadDaM viguRAnilena .
pravarttamAnaM nayaTAsvamenaM
vikAramAnAhamudAharanti ..”
AmaM apakvamAhArasAraM Sakft purIzaM vA
krameRa nicitaM saYcitam . BUyo viguRAnilena
duzwavAyunA vibadDaM vyAmaSozitaM vA yaTAsvaM
pUrvvavadapravarttamAnaM enaM vikAraM AnAha-
mAhuH .. * .. tatrAmajamAnAhamAha .
“tasmin BavatyAmasamudBave tu
tfzRA pratiSyAyaSirovidAhAH .
AmASaye SUlamaTo gurutvaM
hftstamBa udgAraviGAtanaYca ..”
viGAtanaM apravfttiH .. * .. SakftsaYcayajamAha .
“stamBaH kawIpfzWapurIzamUtre
SUlo'Ta mUrcCA Sakfto vamiSca .
SvAsaSca pakvASayaje Bavanti
taTAlasoktAni ca lakzaRAni ..”
[Page4-451-b+ 52]
pakvASayaje SakftsaYcayaje . alasoktAni
ADmAnavAtaniroDAdIni .. * .. AnAhodA-
varttayoScikitsAyAstulyatvAduBayacikitsA atra
liKyate . aTodAvarttAnAM cikitsA .
“aDovAtaniroDotTe hyudAvartte hitaM matam .
snehapAnaM taTA svedo vastiryaccAnulomanam ..
viqviGAtasamutTe tu viqBevyannaM taTOzaDam .
varttyaByaNgAvagAhaSca svedo vastirhito mataH ..”
varttiH PalavarttiH .
“mUtrAvaroDajanite kzIravArivacAM pibet .
duzparSAsvarasaM cApi kazAyaM kakuBasya ca ..
duzparSA kaRwakArI durAlaBA ca tulyaguRatvAt .
ervvArubIjaM toyena pibed vA lavaRIkftam .
sitAmikzurasaM kzIraM drAkzArasamaTApi vA ..
sarvvaTEva prakurvvIta mUtrakfcCrASmarIviDim .
jfmBABiGAtaje snehaM svedaM cApi prayojayet ..
anyAnapi prayuYjIta samIraRaharAn viDIn .
netranIrAvaroDotTe muYceduccErdf Sorjalam ..
supyAt suKena tasyAgre kaTayecca kaTAH priyAH .
CikkABiGAtaje tIkzRAGrARanasyArkadarSanEH ..
pravarttayet kzutaM saktaM snehasvedO praSIlayet ..”
tIkzRaM marIcarAjikAdi .
“udgArasyAvaroDe tu snEhikaM DUmamAcaret ..
CarddinigrahasaMjAte vamanaM laNGanaM hitam .
virecanaM cAtra mataM tElenAByaYjanaM taTA ..
vastiSudDikarEH sidDaM caturguRajalaM payaH .
AvArinASAt kvaTitaM pItavantaM prakAmataH ..
ramayeyuH priyA nAryyaH SukrodAvarttinaM naram .
tasyAByaNgo'vagAhaSca madirA caraRAyuDaH ..
SAliH payo nirUhaSca hitaM mETunameva ca .
kzudviGAtasamudBUte snigDamuzRaM taTA laGu ..
rUcyamalpaM hitaM BakzyaM puzpaM sevyaM suganDi yat .
tfzAviGAtasaMBUte SItaH sarvvo viDirhitaH ..
karpUraSiSiraM svalpaM pibettoyaM SanEH SanEH .
SramaSvAse Dfte Sasto viSrAmaH sarasOdanaH ..
nidrAvegaviGAtotTe pibetkzIraM sitAyutam .
suvAhanaM suSayyAtra hitAH SrotrapriyAH kaTAH ..”
vAtAdivegaviGAtajanitAnAmudAvarttAnAM ciki-
tsAmaBiDAya rUkzAdikupitavAtajanitasya udA-
varttasya cikitsAmAha .
“hiNgumAkzikasinDUtTEH pizwErvarttivinirmmitAm .
GftAByaktAM gude nyasyedudAvarttavinASinIm ..”
PalavarttiH .
“madanaM pippalI kuzWaM vacA gOrASca sarzapAH .
guqakzIrasamAyuktA PalavarttirihoditA ..”
madanaPalAdivarttiH .. * ..
“KaRqapalaM trivftAkzaH kfzRAkarzaM dbayoScUrRam .
prAgBojanasya maDunA viqAlapadakaM naro
lihyAt ..
etadgAQapurIze deyaM vijYErudAvartte .
maDuraM narapatiyogyaM cUrRaM nArAcakaM nAmnA ..”
iti nArAcacUrRam .. * ..
[Page4-451-c+ 52]
“savyozaM pippalImUlaM trivfddantI ca citra-
kam .
taccUrRaM guqasaMmiSraM Bakzayet prAtarutTitaH ..
etadguqAzwakaM nAmnA balavarRAgnivardDanam .
udAvarttaplIhagulmaSoTapARqvAmayApaham ..”
iti guqAzwakam .. * ..
“mUlakaM SuzkamArdraYca varzABUpaYcamUlakam .
kftamAlaPalaM cApsu paktrA tena GftaM
pacet .
tat pItaM Samayet kzipramudAvarttamaSezataH ..”
paYcamUlakamatra bfhat . SuzkamUlakAdyaGftam .. * ..
aTa AnAhasya cikitsA .
“tulyakAraRakAryyatvAdudAvarttaharIM kriyAm .
AnAhe'pi ca kurvvIta viSezaScABiDIyate ..
trivftkfzRAharItakyo dvicatuHpaYcaBAgikAH .
guqena tulyA vawikA harantyAnAhamulvaRam ..
varttistrikawusEnDavasarzapagfhaDUmakuzWamadanaPalEH .
maDuni guqe vA pakvErnihitA svANguzWapari-
mARAH ..
varttiriyaM dfzwaPalA SanEH praRihitA gude GftA-
Byakte .
AnAhodAvarttO Samamati jaWaraM taTA
gulmam ..”
trikawukAdyA varttiH .. iti BAvaprakASaH ..
(tri, viSezeRa stamBayitA . yaTA, fgvede .
9 . 86 . 35 .
“divo vizwamBa upamo vicakzaRaH ..”)
<LEND>
