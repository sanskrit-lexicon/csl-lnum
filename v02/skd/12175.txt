<L>12175<pc>2-430-c<k1>candraSeKaraH<k2>candraSeKaraH
candraSeKaraH¦, puM, (candraH SeKare mOlO yasya . yadvA,
cadi AhlAde + rak . candraH AhlAdaH svAna-
ndAnuBavarUpaparamAtmajyotiH SeKare lalAwordDva-
BAge yasya . svaprakASAtmanAM SarIratrayopADi-
varjjitAnAM yogIndrapuruzARAmapi lalAwadeSe
satyajYAnAnandAmftasetoH parabrahmaRaH svABAsaka-
jyotirmaRqalasya prakASamAnatvAt anyezvapi
candraSesvaratvamiti cenna . viSvagurormahAdevA-
danyatra pUrRatamayogasidDeraprasidDeH . kiYca mahe-
SvarAdiSabdavat rUQiSaktito'pi sarvvayogIndra-
gurO Bagavati maheSvare eva candraSeKarapadasya
samanvarTateti pUrvvAcAryyapAdAH ..) SivaH . itya-
maraH . 1 . 1 . 32 .. (yaTA, kumAre . 5 . 58 .
“yadA buDEH sarvvagatastvamucyase
na vetsi BAvasTamimaM kaTaM janam .
[Page2-431-a+ 52]
iti svahastolliKitaSca mugDayA
rahasyupAlaByata candraSeKaraH ..”
candrayuktaH SeKaraH SfNgaM yasya .) parvvataviSezaH .
yaTA, Agame SivavAkyam .
“viSezataH kaliyuge vasAmi candraSeKare ..”
(taTA, mahAliNgeSvaratantre .
“SamBunATaScandranATaScandraSeKara parvvate ..”)
cawwaladeSe mahApIWe BEravaviSezaH . yaTA, --
“cawwale dakzabAhurmme BEravaScandraSeKaraH .
vyaktarUpA BagavatI BavAnI tatra devatA ..
viSezataH kaliyuge vasAmi candraSeKare ..”
iti tantracUqAmaRO 51 pIWanirRayaH ..
karavIrapurarAjA . sa ca pOzyarAjaputtraH . yaTA, --
“aTa kAle vyatIte tu sarvvajYo vfzaBaDvajaH .
tadBAvikarmma jYAtvEva mAnuzo hyaBavat svayam ..
brahmaRo dakziRANguzWAddakzo brahmasuto'Bavat .
aditistatsutA jAtA tataH pUzAhvayo'Bavat ..
pUzRaH puttro'Bavat pOzyaH sarvvaSAstrArTapAragaH .
yasya tulyo nfpo BUmO na BUto na Bavizyati ..
sa puttrahIno rAjABUt pOzyo nfpatisattamaH .
Seze vayasi samprApte BAryyABistisfBiH saha ..
pOzyaH paramayA BaktyA brahmARaM paryyatozayat .
tasya prasanno BagavAn brahmA lokapitAmahaH ..
tamuvAca sa rAjAnaM kimicCasi vadasva me .
prasanno'smi nfpaSrezWa ! pradAsyAmi yaTepsitam ..
yadizwaM tava jAyAnAM tattaddAsyAmi sAmpratam ..
pOzya uvAca .
hiraRyagarBAputtro'haM puttrArTI tvAmupAsmahe .
tvayi prasanne puttro me BavellakzaRasaMyutaH ..
etadarTaM saBAryyo'haM BaktyA tvAM samupasTitaH .
yaTA me jAyate puttrastaTA kuru jagatpate ! ..
punnAmno narakAt puttrastrAyate pitaraM prasUm .
atastasmAdBayaM brahman ! tvaM nASayitumarhasi ..
brahmovAca .
SfRu pOzya ! yaTA BAvI puttrastava kulodbahaH .
tadahaM te vadAmyadya BAryyABistat samAcara ..
idaM PalaM gfhARa tvaM mayA dattvaM nfpottama ! .
ajIrRaM bahule kAle prApte'pi surasaM sadA ..
Palametat samAdAya yAvat saMvatsaradvayam .
ArADaya mahAdevaM suprasanno Bavizyati ..
yaTA saMBAzate BargaH PalametattaTA BavAn .
karizyati PalaM rAjan ! BAryyABistisfBiH saha ..
tataste lakzaRopetastanayaH kulavardDanaH .
Bavizyati ca yaH SAstA cakravarttI Bavizyati ..
ityuktrA prayayO brahmA rAjApi saha BIruBiH .
haraM yazwuM samAreBe BaktyA paramayA yutaH ..
nirASI saMyatAhAraH kadAcit PalaBojanaH .
dfSadvatInadItIre PalaM saMsTApya cAgrataH ..
puzpArGyaDUpadIpAdyErvfzaDvajamatarpayat .
sa tu varzadvaye'tIte mahAdevo jagatpatiH ..
pOzyasya nfpateH samyak prasasAdArTasidDaye .
prasannaH prAha nfpatiM mahAdevo hasanniva ..
[Page2-431-b+ 52]
upAsate kimarTaM mAM tanme vada dadAmi te ..
pOzya uvAca .
aputtro'haM puttrakAmaH pUjayAmi vfzaDvaja ! .
yaTAhaM puttravAn vE syAM vfzaDvaja ! taTA kuru ..
iti saMnyavadadrAjA BAryyABiH saha harzitaH .
praRamya stutipUrvveRa BaktinamrAtmamAnasaH ..
tataH puttrArTinaM BUpaM prasanno vfzaBaDvajaH .
brahmadattaPalaM haste kftve daM tamuvAca ha ..
ISvara uvAca .
idaM PalaM brahmadattaM viBajya nfpate triDA .
BojayEtAH svajAyAstvaM prahfzwaH susTamAnasaH ..
tataH pravftte Bavata etAsu ftusaNgame .
ADAsyanti ca garBAMstu BAryyAste yugapannfpa ! ..
kAle prApte ca yugapat prasavo yozitAM tava .
Bavizyati nfpaSrezWa ! tA evaM tva karizyasi ..
ekasyA jaWare SIrzaM BAryyAyAste Bavizyati .
aparasyAstaTA kukzO maDyaBAgo Bavizyati ..
aDo nAByAstu yo BAgaH so'parasyAM Bavizyati .
tataH KaRqatrayaM BUpa ! yaTAsTAnaM pfTak pfTak ..
yojayizyasi paScAtte puttra eko Bavizyati .
tasya SIrze candrareKA sahajA saMBavizyati ..
tenEva nAmnA sa KyAtiM gamizyati ca BUpate ! .
ityuktvA sa mahAdevastAsAM garBAn svayaM tadA ..
saMskarttuM jAhnavItoyamAtmanaH Siraso nyaDAt .
tataH Pale svayaM devaH praviveSa vfzaDvajaH ..
tatkzaRAt tat PalaM BUtaM triBAgaM svayameva hi .
pOzyastat PalamAdAya muditaH saha BAryyayA ..
prayayO mandiraM hfzwo anujYApya vfzaDvajam .
tataH samucite kAle prApte tABistu Bakzitam ..
tat PalaM nfpaSArddUla ! garBAScApyAhitAH SuBAH .
sampUrRe garBakAle tu garBeByaH samajAyata ..
KaRqatrayaM pfTak rAjA yaTA BargeRa BAzitam .
tacca KaRqatrayaM pOzyo yaTAsTAnaM niyojya ca .
ekaM piRqaM cakArASu tatra puttro vyajAyata .
tasya SIrze tadA rAjan sahajendukalA SuBA ..
virarAja yaTA svacCA SaratkAle kalA viDoH .
taM sarvvalakzaRIpetaM pInAraskaM sunAsikam ..
siMhagrIvaM viSAlAkzaM dIrGAyataBujaM tadA .
dfzwvA pOzyo'Ta BAryyABistisfBiH saha saMmudam .
leBe daridraH satkozaM prApyeva vipulaM tataH .
tasya nAmAkarodrAjA brAhmaREH svEH purohitEH ..
candraSeKara ityevaM kAntyA candramasaH samaH .
vavfDe sa mahABAgaH pratyahaM cAtyarugyataH ..
kalABiriva tejasvI SaradIva niSAkaraH .
evaM tisfRAmambAnAM garBe jAto yato haraH ..
atastryambakanAmABUt praTito lokadevayoH .
sa rAjaputtraH kOmArAvasTAM prApa yadA tadA ..
sarvvaSAstrArTatattvajYo jizRostulyo baBUva ha .
bale vIryye praharaRe SAstre SIle ca tatsamaH ..
nAnyo'BUnnfpaSAdrdUla ! no vA BUmO Bavizyati .
aBizicyATa taM bAlaM kumAraM balavattaram ..
daSapaYcEkavarzIyaM sarvvarAjaguREryutam .
[Page2-431-c+ 52]
tisfBiH saha BAryyABirvvanaM pOzyo viveSa ha ..
vfdDocitakriyAM karttaM rAjA paramaDArmmikaH .
gate pitari rAjA sa vanavAsaM mahAbalaH ..
sarvvAM kzitiM vaSe cakre'mAtyEH sa candraSeKaraH .
sArvvaBOmo nfpo BUtvA rAjaBiH parizevitaH ..
amarEriva devendro vijahAra SriyA yutaH .
evaM pOzyasuto BUtvA tryambakaH prApya nirvftim ..
brahmAvarttAhvaye ramye karavIrAhvaye pure .
dfSadvatInadItIre rAjA BUtvA mumoda ha ..”
iti kAlikApurARe 46 aDyAyaH .. * ..
(svanAmaKyAtaH paRqitaviSezaH . asO hi
sidDapuruzaH triveRIsannikarzasTavandyapAqAKyagrAme
1600 Sakasya prAramBa eva varttamAna AsIt .
adyApi tasya sidDisTAnaM tatrEva varttate . ayaM
nAnASAstravettA viSezato jyotizaSAstrezu
labDapratizWo baBUva . etatsaMkalitA bahavo
granTA asmaddeSe'dyApi pracaranti .. * ..)
zoqaSaDruvakAntargatanavamaDruvakaH . tadvivaraRaM
DruvakaSabde drazwavyam .. api ca .
“UnaviMSativarRANGriH sidDidaScandraSeKaraH .
kaTitaH kenduke tAle Bavet SfNgAravIrayoH ..”
iti saNgItadAmodaraH ..
(vawikOzaDaviSezaH .
“sUto ganDazwaNgaRaH sozaRaH syA-
detEstulyA SarkarA matsyapittEH .
BUyo BUyo BAvayettu trivAraM
vallo deyaH SfNgaverasya vArA ..
samyak tApe vAriBaktaM satakraM
vfntAkAQyaM paTyameva pradizwam .
aNge rogaM hanti sAmaM praBAvAt
pittADikye mUrdDni vAriprayogaH ..”
iti udakamaYjarIrasaH ..
“atrEva SarkarAM tyaktvA SilA ca yadi dIyate .
guREH samo Bavedasya nAmnA ca candraSeKaraH ..”
iti candraSeKaro rasaH ..)
<LEND>
