<L>778<pc>1-033-b<k1>adButaM<k2>adButaM
adButaM¦, tri, (atatIti at + kvip AkasmikArTa-
mavyayaM taTA BAti-BA + qutac .) AScaryyaM .
tatparyyAyaH . iNgaM 2 . iti jawADaraH .. * .. aTA-
dButaM . adButasAgare ATarvvaRAdButavacanaM . prakfti-
virudDamadButamApadaH prAk praboDAya devAH sfja-
ntIti . tena ApajjYAnAya BUmyAdInAM pUrvvaM
svaBAvapracyavodevakartfko'dButa iti .. evaYca buDo-
dayaparbbagrahaRAdInAM gaRitAgatatvena prakftAnAmapi
yadutpAtatvaM tadBAktaM .
tatkAraRaYca gargasaMhitAvArhaspatyayoH ..
“atiloBAdasatyAdvA nAstikyAdvApyaDarmmataH .
[Page1-033-c+ 52]
narApacArAnniyatamupasargaH pravarttate ..
tato'pacArAnniyatamapavarjjanti devatAH .
tAH sfjantyadButAM stAMstu divyanABasaBUmijAn ..
ta eva triviDA loke utpAtA devanirmmitAH .
vicaranti vinASAya rUpEH samboDayanti ca” ..
tAMSca paraM na darSayedityAha vizRuH .. notpAtaM
darSayediti .. * .. tatra velAnakzatramaRqalanirUpaRaM .
yaTA dIpikAyAM ..
“prAkdvitricaturBAgezu dyuniSoradButezu sarvvezu .
anilAgniSakravaruRA maRqalapatayaH SuBASuBESca ..
belAmaRqalaM .. * ..
“aryyamnAdicatuzkacandraturagAdityezu vAyurBavet .
devejyAjaviSAKayAmyayugale pitradvaye cAnalaH ..
viSvAditrayaDAtfmEtrayugalezvindro BavenmaRqalaH .
sarpopAntyamfgAntyamUlayugaleSAnezvapAmISvaraH ..
pavanadahanO nezwO yogastayoratiduzkaraH .
surapavaruRO SastO yogastayoratiSoBanaH ..
savaruRamarunmiSraH SakrastaTAgnisamAyutaH .
PalavirahitaH sendro vAyustaTAgniyuto'mbu paH ..
yanmaRqale'dButaM jAtaM SAntistaddevatASrayA .
taTA SAntidvayaM kAryyaM maRqaladvayajAdBute” .. * ..
vizRuDarmmottare .
“graharkzavEkftaM divyaM AntarIkzaM niboDa me .
ulkApAto diSAM dAhaH pariveSastaTEva ca ..
ganDarvvanagaraYcEva vfzwiSca vikftA taTA .
evamAdIni loke'smin nABasAni vinirddiSet ..
carasTiraBavaM BOmaM BUkampamapi BUmijaM .
jalASayAnAM vEkftyaM BOmaM tadapi kIrttitaM ..
BOmaYcAlpaPalaM jYeyaM cireRa paripacyate .
nABasaM maDyaPaladaM maDyakAlaPalapradaM ..
divyaM tIvraPalaM jYeyaM SIGrakAri taTEva ca .. * ..
SItozRatA viparyyAsaftUnAM ripujaM BayaM ..
puzpe Pale ca vikfte rAjYo mftyuM taTAdiSet .
akAlapraBavA nAryyaH kAlAtItAH prajAstaTA ..
vikftAH prasavAScEva yugmaprasavanaM taTA .
hInANgA aDikANgASca jAyante yadi vA trayaH ..
paSavaH pakziRaScEva taTEva ca sarIsfpAH .
vinASaM tasya dehasya kulasya ca vinirdiSet .. * ..
pradoze kukkuwArAvo hemante cApi kokilAH .
arkodaye'rkABimuKaSvArAvo nfBayaM diSet ..
ulUko vasate yatra nipatedvA taTA gfhe .
jYeyo gfhapatermftyurDananASastaTEva ca ..
gfDraH kaNkaH kapotaSca ulUkaH Syena eba ca .
cillaSca carmmacillaSca BAsaH pARqara eva ca ..
gfhe yasya patantyete gehaM tasya vipadyate .
pakzAnmAsAttaTA varzAnmftyuH syAdgfhameDinaH ..
patnyAH puttrasya vA mftyurdravyaYcApi vinaSyati .
brAhmaRAya gfhaM dattvA dattvA tanmUlyameva vA ..
gfhRIyAdyadi roceta SAntiYcemAM prayojayet .
mAMsAsTIni samAdAya SmaSAnAdgfDravAyasAH ..
SvA SwagAlo'Ta vA maDye pu rasya praviSanti cet .
vikiranti gfhAdO ca SmaSAnaM sA mahI Bavet ..
[Page1-034-a+ 52]
cOreRa hanyate lokaH paracakrasamAgamaH .
saMgrAmaSca mahAGoro durBikzaM marakaM taTA ..
adButAni prasUyante tatra deSasya vidravaH .
akAle PalapuzpARi deSavidravakAraRaM” .. * ..
matsyapurARe .
“ativfzwiranAvfzwirdurBikzAdiBayaM mataM .
anftO tu dinAdUrdDvaM vfzwirjYeyA BayAya ca ..
niraBre vATa rAtrO vA SvetaM yAmyottareRa tu .
indrAyuDaM tato dfzwvA ulkApAtaM taTEva ca ..
digdAhapariveSO ca ganDarvvanagaraM taTA ..
paracakraBayaM vidyAt deSopadravameva ca” ..
BAso vanakukkuwaH .. * .. kaMsaniDanasUcaneharivaMSaH, --
“vakramaNgArakaScakre citrAyAM GoradarSanaH .
calatyaparbbaRi mahI girIRAM SiKarARica” .. * ..
bARotpAte sa eva .
“dakziRAM diSamAsTAya DUmaketuH sTito Bavet .
vakramaNgArakaScakre kfttikAsu BayaNkaraH” .. * ..
kftyacintAmaRO .
“tTaktASOcavivekatattvavasuDA lokAH kzuDApIqitAH .
viprA vedahatAstaTA pracalitA bahvASinoduHKitAH .
kzORI mandaPalA nfpASca vikalAHsaMgrAmaGorA mahI
pretAGAtadurantapIqitatarA devejyarAhvoryutO ..
rakte Sastrodyogo mAMsAsTivasAdiBirmarakaH .
DAnyahiraRyatvakaPalakusumAdye varzite BayaM vidyAt ..
aNgArapAMSuvarze vinASamupayAti tannagaraM .
upalaM vinA jalaDarErvikftA vA yadA prARino vfzwyA ..
CidraM vApyativfzwiM SasyAnAmItisaMjananaM” .. * ..
buDakOSikasambAde .
“pallyAH prapAte ca PalaM Sarawasya prarohaRe .
SIrze rAjaSriyo'vyAptirBAle cESvaryyameva ca .
karRayorBUzaRAvAptirnetrayorbanDudarSanaM ..
nAsikAyAYca sOganDyaM vaktre mizwAnnaBojanaM .
kaRWe cEva Sriyo'vAptirBujayorviBavo Bavet ..
DanalABo bAhumUle karayorDanavfdDayaH .
stanamUle ca sOBAgyaM hfdi sOKyavivardDanaM ..
pfzWe nityaM mahIlABaH pArSvayorbanDudarSanaM .
kawidvaye vastralABo guhye mftyusamAgamaH ..
jaNGe cArTakzayo nityaM gude rogaBayaM Bavet .
urvvostu vAhanAvAptirjAnujaNGe'rTasaMkzayaH ..
vAmadakziRayoH pAdorBramaRaM niyataM Bavet .
pallyAH prarohaRe cEva patane Sarawasya ca ..
vyatyAsAcca PalaYcEva tadvadevaM prajAyate .
pallyAH prarohaRaM rAtrO Sarawasya prapAtanaM ..
niDanArTAya Bavati vyADipoqAviparyyaye .
patanAnantaraYcEvArohaRaM yadi jAyate ..
patane PalamutkfzwaM rohaRe'nyat PalaM Bavet .
ArohaRaYcordDvaktre aDovaktre ca pAtanaM ..
BavedizwaPalaM tasya tatPalaM jAyate DruvaM .
spfzwamAtreRa yaH madyaH sacelaM jalamAviSet ..
paYcagavyaprASanaYca kuryyAdarkAvalokanaM .
pallIrUpaM suvarRasya raktavastreRa vezwayet ..
pUjayedganDapuzpAdyEstadagre pUrRakumBake .
[Page1-034-b+ 52]
paYcagavyaM paYcaratnaM paYcAmftaM sapallavaM ..
paYcavfkzakazAyaYca niHkzipyAvAhayet tataH .
pUjayedganDapuzpAdyErlokapAlAMstaTA grahAn ..
mftyuYjayena mantreRa samidBiH KAdirEH SuBEH .
tilErvyAhftiBirhomamazwottarasahasrakaM” ..
pallI gfhagoDikA . mftyuYjayamantrastryambakamantraH .
iti vidyAkaraH .. * .. gargasaMhitAvArhaspatyayoH .
“ye tezu SAntiM kurvvanti na te yAnti parABavaM .
ye tu na pratikurvvanti kriyayA SradDayAnvitAH ..
dAmBikyAdvAvimohAdvA vinaSyantyevate'cirAt” .. * ..
atra nimittaniScayavato'DikAraH . anyaTA
dozaH . ityAha matsyapurARaM, --
“BinnamaRqalavelAyAM ye BavaMntyadButAH kvacit .
tatra SAntidvayaM kAryyaM nimitte sati nAnyaTA .
nirnimittakftA SAntirnimittamupapAdayet .
etacca tattadviSezavihitaSAntivizayaM . anyaTA
velAmaRqalasandehe SAntirna syAt sADAraRa-
SAntiSca nirvizayA syAt . ataevoktaM yogi-
yAjYavalkyena, --
“yatra yatra ca saMkIrRamAtmAnaM manyate dvijaH .
tatra tatra tilErhomo gAyatryA samudAhftaH ..
gAyatryA prayataH SudDaH sarvvapApEH pramucyate .
SAntikAmaSca juhuyAt gAyatrImakzatEH SuciH ..
hantukAmaSca nfpaterGftena juhuyAt SuciH .
sAvitryASAntihomAMSca kuryyAt parbbasu nityaSaH ..
praRavabyAhftiByAYca svAhAntA homakarmmaRi .
pratilomA prayoktabyA PawkArAntABicArake .. * ..
viSvAmitreRApi nimittasandehe kfcCrAdInyuktAni .
yaTA, --
“kfcCracAndrAyaRAdIni SudDyaByudayakAraRaM .
prakASe ca rahasye ca saMSaye'nuktake'sPuwe .. * ..
mArkaRqeyapurARaM .
“digdeSajanasAmAnyaM nfpasAmAnyamAtmani .
nakzatragrahasAmAnyaM naro BuNkte SuBASuBaM ..
parasparABivAdaSca grahadozezu jAyate” ..
taTA, --
“tasmAcCAntiparaH prAjYo lokavAdaratastaTA ..
lokavAdAMSca SAntISca grahapIqAsu kArayet .
BUdohAnupavAsAMSca SastaM cEtyABivandanaM ..
kuryyAt homaM taTA dAnaM SrAdDaM kroDavivarjanaM .
adrohaM sarvvaBUtezu mEtrIM kuryyAcca paRqitaH ..
varjayeduzatIM vAcamativAdAMstaTEva ca .
grahapUjAYca kurvvIta sarvvapIqAsu mAnavaH ..
evaM SAmyantyaSezARi GorARi dvijasattama .
prayatAnAM manuzyARAM graharkzotTAnyanekaSaH” .. * ..
lokavAdASca tatrEvoktAH . yaTA, --
“AkASAddevatAnAYca devyAdInAYca sOhfdAt .
pfTivyAM pratiloke ca lokavAdA iti smftAH ..”
te ca sarvvaBUtaqAkinyAdyaBiBavaSAntyarTaM lOki-
kOzaDamantrAdayaH vizaharImaNgalacaRqikAgItAdayaH
cEtyavfkzAdO kzetrapAladevatApUjA ca . taTA-
cApastambaH . strIByo'varavarReByo DarmmaSezAn
[Page1-034-c+ 52]
pratIyAdityeka iti . DarmmaSezAn Srutismfti-
sadAcArezvaprasidDAniti nArAyaRopADyAyAH .
BUdohaSca pAtraM vinA BUmO gostanaM nizpoqya
dugDotsargaH . cEtyaH pUjyatvena KyAto grAmasya
vfkzaH . taTA ca bARotpAte harivaMSaH, --
“anekaSAKaScEtyaSca nipapAta mahItale .
arccitaH sarvvakanyABirdAnavAnAM mahAtmanAM ..”
uzatImakalyARIM . ativAdaSca pUjyamatikramya
BAzaRaM .. * .. matsyapurARaM, --
“kAkasyEkaravaSrAvaH praBAte duHKadAyakaH .
kAko mETunakAsaktaH Sveto vA yadi dfSyate ..
ulUko vasate yatra nipatedvA taTA gfhe .
jYeyo gfhapatermftyurDananASastaTEva ca .. * ..”
varAhasaMhitAyAM, --
krIqAnurakto ratimAMsalubDo
BIto rujArttaH patito vihaNgaH .
nAsO gfhasTasya vinASahetu-
rdozaH samutpadyata AhurAryyAH .. * ..
adButaSAntimAha mAtsye, --
“gfhe pakzivikArezu kuryyAccAmaratarpaRaM .
devAH kapotA iti vA japtavyaM saptatirdvijEH ..
gAvaSca deyA viviDA dvijAnAM
sakAYcanA vastrayugottarIyAH .
evaM kfte pApamupEti SAntiM
mfgErdvijErvvA viniveditaM yat ..”
dvijEH pakziBiH . apivA anyErapi .. * .. Buja-
balaBIme .
“eko vfzastrayo gAvaH saptASvA nava dantinaH .
siMhaprasUtikA gAvaH kaTitAH svAmiGAtakAH .. * ..”
matsyapurARe .
“aNge dakziRaBAge tu SastaM vizPuraRaM Bavet .
apraSastaM taTA vAme pfzWasya hfdayasya ca ..
lAYCanaM piwakaM cEva jYeyaM vizPUrjitaM taTA .
viparyyayeRa vihitaM sarvvaM strIRAM PalaM taTA” .. * ..
anizwacihnopagame dvijAnAM kAyyaM suvarRena ca
tarpaRaM syAt . SaNKaH . “duHsvapnAnizwadarSanAdO GftaM
hiraRyaYca dadyAt” iti . mAtsye .
“namaste sarvvalokeSa namaste Bfgunandana .
kave sarvvArTasidDyarTaM gfhARArGyaM namo'stute ..
evaM Sukrodaye kurvvan yAtrAdizu ca BArata .
sarvvAn kAmAnavApnoti vizRuloke mahIyate ..
namaste'NgirasAM nATa vAkpate'Ta vfhaspate .
krUragrahEH pIqitAnAmamftAya namo namaH ..
saMkrAntAvapi kOnteya yAtrAsvaByudayezu ca ..
kurvvan vfhaspateH pUjAM sarvvAn kAmAn samaSnute” ..
vEzRavAmfte vyAsaH .
“grahayajYEH SAntikESca kiM kliSyanti narA dvija .
mahASAntikaraH SrImAMstulasyA pUjito hariH ..
utpAtAn dAruRAn puMsAM durnimittAnanekaSaH .
tulasyA pUjito BaktyA mahASAntikaro hariH ..”
atra brahmapurARIyo mantraH .
“namaste bahurUpAya vizRave paramAtmane svAhA”
[Page1-035-a+ 52]
iti .. * .. CandogapariSizwaM . aTAto raja-
svalABigamane go'SvaBAryyAsu gamane yamajajanane
vijAtIyajanane vA kAkakaNkagfDravakaSyenaBAsa-
cillakapotAnAM gfhapraveSe mAnuzasyopari viSrA-
maRe ezAmeva kriyamARe gfhadvArArohaRe vAdBu-
tezu kalpadfzwena viDinAgnimupasamADAya prAya-
ScittAjyAhutIrjjuhoti adButAya agnaye svAhA
somAya vizRave rudrAya vAyave sUryyAya mftyave
viSveByo deveByaH svAheti sTAlIpAkavftAnya
diti .. * .. kapotaM viSezayati SOnakaH .
“raktapAdaH kapotAKyaH araRyOkAH SukacCaviH .
sa cecCAlAM viSecCAlAsamIpaYca vrajedyadi ..
anyezu gfhamaDye vA valmIkasyodgamAdizu” .
kalpadfzwena viDinA gfhyoktena . prAyaScittAH
jyAhutIH adButadozapraSamanArTA saptAjyAhutIH .
adButAya agnaye svAhA ityAdimantrEH . tatra
sTAlIpAketikarttavyatAyAM pAyasacaruBireteByo
deveByo juhuyAt . CandogapariSizwaM . paScAt
GftapAyasena brAhmaRAn BojayitvA govaraM dattvA
SAntirBavatIti . govaraM goSrezWaM dakziRAM tAM gAM
kftvA dozaSAntirBavatIti . taTAcoktaM, --
“gOrviSizwatamA lIke vedezvapi nigadyate .
na tato'nyadvayaM yasmAt tasmAdgOrvaramucyate” .. * ..
CandogapariSizwaM . yastvezAmanyatamamApannaH prAya-
ScittaM na kuryyAt tasya gfhapatermmaraRaM sarvvasvanASo
vA Bavati tasmAt prAyaScittaM karttavyaM karmmApavarge
vAmadevyagAnaM SAntiH SAntiriti . apavarge
samAptO . vAmadevyagAnaM SAntiH karttavyA Avftti-
prakaraRasamAptyarTA . vArhaspatye . SamayantyAsaptA-
hAt kampAdikftaM niBittamASveva . ativarzaRoH
pavAsavratadIkzAjapyahavanAni .. * .. varAhaH .
ye ca na dozaM janayantyutpAtAMstAnftusvaBAvakftAn .
fziputtrakftEH SlokErvidyAdeBiH samAsoktEH ..
taTA ca matsyapurARaM .
“vajrASanimahIkampasanDyAnirGAtanisvanAH .
pariveSarajoDUmaraktArkAstamayodayAH ..
drumeByo'Ta rasasnehamaDupuzpaPalodgamAH .
gopakzimadavfdDiSca SivAya maDumADave .. * ..
tArolkApAtakaluzaM kapilArkendumaRqalaM .
anagnijvalanaM sPowaM DUmareRunirAkulaM ..
raktapadmAruRA sanDyA naBaH kzubDArRavopamaM .
saritAYcAmbusaMSozaM dfzwvA grIzme SuBaM vadet .. * ..
SakrAyuDaparIveSO vidyucCuzkavirohaRaM .
kampodvarttanavEkftyaM rasanaM daraRaM kziteH ..
nadyudapAnasarasAM vfzwyardDyA BavanaplavAH .
patanaYcAdrigehAnAM varzAsu na BayAvahaM” ..
harivaMSe varzAvarRanAyAM, --
“kvacit kandarahAsAQyaM SilInDrABaraRaM kvacit” .
iti darSanAt varzAsu SilInDrodgamo na BayA-
vahaH .. * ..
“divyastrIBUtaganDarvvavimAnAdButadarSanaM .
grahanakzatratArARAM darSanaYca divAmbare ..
[Page1-035-b+ 52]
gItavAditranirGozo vanaparbbatasAnuzu .
SasyavfdDirasotpattirapApAH Saradi smftAH .. * ..
SItAnIlatuzAratvaM narddanaM mfgapakziRAM .
rakzoyakzAdisattvAnAM darSanaM vAgamAnuzI ..-
diSo DUmAnDakArASca SalaBA vanaparbbatAH .
uccEH sUryyodayAstatvaM hemante SoBanA matAH .. * ..
himapAtAnilotpAtavirUpAdButadarSanaM .
dfzwvAYjanABamAkASaM tArolkApAtapiYjaraM ..
citrA garBodBavAH strIzu go'jASvamfgapakziRAM .
patrANkuralatAnAYca vikArAH SiSire SuBAH ..
ftusvaBAvajA hyete dfzwAH svarttO SuBAvahAH .
ftAvanyatra cotpAtA dfzwAste BfSadAruRAH” .. * ..
unmattAnAYca yA gATAH SiSUnAYcezwitaYca yat .
striyo yacca praBAzante tatra nAsti vyatikramaH ..
pUrvvaM carati devezu paScAdgacCati nuizAn .
nAdeSitA vAgvadati satyA hyezA sarasvatI .. * ..
vfhaspatiH, --
“jyotirjYAnaM taTotpAtamaviditvA tuye nfRAM .
SrAvayantyarTaloBena vineyAste'pi yatnataH ..
vineyA daRqanIyAH . iti jyotistattvaM ..
<LEND>
