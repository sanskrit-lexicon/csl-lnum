<L>16939<pc>2-742-a<k1>devatA<k2>devatA
devatA¦, strI, (deva eva . svArTe tal .) devaM dyutiM
krIqAMvA tanoti yA . tatparyyAyaH . amaraH 2
nirjjaraH 3 devaH 4 tridaSaH 5 vibuDaH 6 suraH 7
suparvvA 8 sumanAH 9 tridiveSaH 10 divOkAH 11
AditeyaH 12 divizat 13 leKaH 14 aditi-
nandanaH 15 AdityaH 16 fBuH 17 asvapnaH 18
amartyaH 19 amftAnDAH 20 barhirmuKaH 21
kratuBuk 22 gIrvvARaH 23 dAnavAriH 24
vfndArakaH 25 dEvatam 26 . ityamaraH . 1 . 1 . 9 ..
svAhABuk 27 danujadviw 28 dyuzat 29 dOzat
30 svargI 31 SOBaH 32 nilimpaH 33 suci-
rAyuH 34 sTiraH 35 . iti SabdaratnAvalI ..
tasyAH saMKyA trayastriMSatkowayaH . yaTA, --
“sadArA vibuDAH sarvve svAnAM svAnAM gaREH saha .
trElokye tattrayastriMSatkowIsaMKyA yaTA Bava ..”
iti pAdmottaraKaRqam .. *
gaRadevatA yaTA, --
“AdityAstuzitA viSvasADyABAsvaramArutAH .
mahArAjikarudrASca vasavo gaRadevatAH ..
AdityA dvAdaSa proktAstuzitAstriMSadeva hi .
viSvedevA daSa proktAH sADyA dvAdaSa kIrttitAH ..
ABAsvarAScatuHzazwirvAtAH paYcASadUnakAH .
mahArAjikanAmAno dve Sate viMSatistaTA .
[Page2-742-b+ 52]
rudrA ekAdaSa proktA vasavo'zwO samIritAH ..”
iti SabdaratnAvalI .. * ..
tezAM catvAro varRA yaTA, --
“AdityAH kzattriyAstezAM viSaSca marutastaTA .
aSvinO ca smftO SUdrO tapasyugre samAsTitO ..
smftAstvANgirasA devA brAhmaRA iti niScayaH .
ityetat sarvvadevAnAM cAturvvarRyaM prakIrttitam ..”
iti mahABArate mokzaDarmmaH .. * ..
vEzRavAnAM paYcadevatA yaTA, --
“yatra yatra surAH pUjyA gaReSAdyAstu karmmiRAm .
vizRvarccane tatra tatra vEzRavAnAM hi vEzRavAH ..
viSvaksenaM sasanakaM sanAtanamataHparam .
sanandaM sanatkumAraYca paYcEvaM pUjayettataH ..”
iti pAdme uttaraKaRqam .. * ..
devazawkaM yaTA, --
“gaReSaYca dineSaYca vahniM vizRuM SivaM SivAm .
devazawkaYca saMpUjya namaskftya vicakzaRaH ..”
iti brahmavEvartte prakftiKaRqam ..
api ca .
“AdityaM gaRanATaYca devIM rudraM yaTAkramam .
nArAyaRaM viSudDAKyamante ca kuladevatAH ..”
ityAhnikatattvam .. * ..
vyaktiviSezasya upAsyadevatA yaTA, --
“yA yasyABimatA puMsaH sA hi tasyEva devatA .
kintu kAryyaviSezeRa pUjitA cezwadA nfRAm ..
viSezAt sarvvadA nAyaM niyamo hyanyaTA nfpAH .
nfpARAM dEvataM vizRustaTEva ca purandaraH ..
viprARAmagnirAdityo brahmA cEva pinAkaDfk .
devAnAM dEvataM vizRurdAnavAnAM triSUlaBft ..
ganDarvvARAM taTA sAmo yakzARAmapi kaTyate .
vidyADarARAM vAgdevI sADyAnAM BagavAn hariH ..
rakzasAM SaNkaro rudraH kinnarARAYca pArvvatI .
fzIRAM dEvataM brahmA mahAdevaSca SUlaBft ..
manUnAM syAdumA devI taTA vizRuH saBAskaraH .
gfhasTAnAYca sarvve syurbrahmA vE brahmacAriRAm ..
vEKAnasAmambikA syAdyatInAYca maheSvaraH .
BUtAnAM BagavAn rudraH kuzmARqAnAM vinAyakaH ..
sarvvezAM BagavAn brahmA devadevaH prajApatiH .
ityevaM BagavAn brahmA svayaM devo'ByaBAzata ..”
iti kUrmmapurARam .. * ..
sAmAnyadevaGawwanadinaM yaTA, --
tatroktanakzatrAni . uttaraPalgunyuttarAzAQottara-
BAdrapadrohiRI citrAnurADA mfgaSiro revatI
puzyo'SvinI hastA SataBizA SravaRA svAtI puna-
rvvasurDanizWA . tatra tiTayaH SuBAH . tatra candra-
stftIyadaSamasaptamajanmEkAdaSasTaH SoBanaH .. aTa
sAmAnyadevapratizWAdinam . tatra mAsAH . mAGa-
PAlgunacEtravESAKajyEzWAH hariSayanAt pUrvva-
mAzAQaSca . tatra nakzatrARi DanizWASataBizA-
SlezAmaDApunarvvasvaSvinIBaraRIkfttikAviSAKA-
BinnAni . tatra tiTayaH SuBAH . tatra lagnAni
vfzamiTunakanyADanurmInasaMjYakAni . tatra candraH
[Page2-742-c+ 52]
SoBanaH . lagnApekzayA bfhaspatiH kendrasTaH
SoBanaH lagnApekzayA SukrastftIyazazWEkAdaSasTaH
SoBanaH . iti jyotizam ..
(deva + BAve tal . devatvam . yaTA, fgavede .
10 . 24 . 6 .
“maDumanme parAyaRaM maDumat punarAyanam .
tA no devA devatayA yuvaM maDumataskftam ..”
“he devA devO dyotamAnO tA tO yuvaM yuvAM
no'smAn maDumataH prItiyuktAn kftam kurutam .
keneti ucyate . devatayA devatvena aRimAdi-
devataSvaryyayogenetyarTaH .” iti tadBAzye sAyanaH ..)
<LEND>
