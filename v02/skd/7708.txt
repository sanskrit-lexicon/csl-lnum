<L>7708<pc>2-127-b<k1>kimicCakaH<k2>kimicCakaH
kimicCakaH¦, puM, (kimicCasIti praSnena dAnArTaM kA-
yati SabdAyate'tra . nipAtanAt sADuH .) vrata-
viSezaH . tadvivaraRaM yaTA, --
mArkaRqeya uvAca .
“aTa sA'vIkzito mAtA vIrA vIraprajAvatI .
puRye'hani samAhUya prAha puttramavIkzitam ..
puttrAhamaByanujYAtA tava pitrA mahAtmanA .
upavAsaM karizyAmi duzkaro'yaM kimicCakaH ..
sa cAyattastava pitustvayA sADyo mayApi vA .
pratijYAte tvayA puttra ! tatastatra yatAmyaham ..
dravyasyArdDaM mahAkozAt tava dAsyAmyahaM pituH .
DanaM te piturAyattamanujYAtAsmi tena ca ..
kleSasADyo mamAyattaH sa hi Sreyo Bavizyati .
sADyo Bavizyo yadi te kaScidbalaparAkramEH ..
sa te sADyo'nyaTA vApi duHKasADyo Bavizyati .
tattvaM pratijYAM kuruze yadi puttrAtra vE vrate ..
tadetadahamArapmye kaTyatAM yanmataM tava .
avIkziduvAca .
vittaM me piturAyattaM mameSatvaM na tatra vE .
yanmacCarIranizpAdyaM tat karizye tvayoditam ..
kimicCakaM vrataM mAtarniScitya Bava nirvyaTA .
rAjYA pitrAByanujYAtaM yadi vitteSvareRa me ..
[Page2-127-c+ 52]
mArkaRqeya uvAca .
tataH sA rAjamahizI tadvrataM samupozitA .
yaToktaM sA'karot pUjAM rAjarAjasya saMyatA ..
niDInAmapyaSezARAM niDipAlabalasya ca .
lakzmyASca parayA BaktyA yatavAkkAyamAnasA ..
vivikte tu gfhAntaHsTaH so'Ta rAjA karanDamaH .
AsIna uktaH sacivErnotiSAstraviSAradEH ..
sacivA UcuH .
rAjan vayaHpariRataM tavEvaM SAsato mahIm .
ekaste tanayo'vIkzit tyaktadAraparigrahaH ..
aputtraH sa vane nizWAM yadA BUpa ! gamizyati .
tadAripakzaM pfTivI niScitaM tava yAsyati ..
vaMSakzayaste BavitA pitfpiRqodakakzayaH .
etanmahatte vivaraM kriyA hAnyA Bavizyati ..
tasmAt kuru taTA BUpa ! yaTA te tanayaH punaH .
karoti satataM budDiM pitFRAmupakAriRIm ..
SrImArkaRqeya uvAca .
etasminnantare SabdaM SuSrAva jagatIpatiH .
purohitasya vIrAyA gadato'rTijanaM prati ..
kaH kimicCati duHsADyaM kasya kiM sADyatAmiti .
karanDamasya mahizI kimicCakamupozitA .
rAjaputtro'pyavIkzittu SrutvA pOrohitaM vacaH .
pratyuvAcArTinaH sarvvAn rAjadvAramupAgatAn ..
mayA sADyaM SarIreRa yasya kiYcit bravItu saH .
mama mAtA mahABAgA kimicCakamupozitA ..
SfRvantu me'rTinaH sarvve pratijYAtaM mayAtra ca .
kimicCaTa dadAmyeza kriyamARe kimicCake ..
mArkaRqeya uvAca .
tato rAjA niSamyEtat vAkyaM puttramuKAccyutam .
samupetyAbravIt puttramahamarTI prayacCa me ..
avIkziduvAca .
dAtavyaM yanmayA tAta ! Bavate tadbravIhi mAm .
karttavyaM duzkaraM vA te sADyaM duHsADyameva ca ..
rAjovAca .
yadi satyapratijYastvaM dadAsi ca kimicCakam .
pOttrasya darSaya muKaM mamotsaNgagatasya tat ..
avIkziduvAca .
ahaM tavEva tanayo brahmacaryyaYca me nfpa ! .
na me puttro'sti pOttrasya darSayAmi kaTaM muKam ..
rAjovAca .
pApAya brahmacaryyaM te yadidaM DAryyate tvayA .
tasmAttvaM mocayAtmAnaM mama pOttraM pradarSaya ..
avIkziduvAca .
viramAsmAnmahArAja ! yadanyattat samAdiSa .
vErAgyeRa mayA tyaktaH strIsamBogastaTA rasaH ..
rAjovAca .
bahuBiryuDyamAnasya na dfzwo vEriBirjjayaH .
tatrApi yadi vErAgyamupEzi tadapaRqitaH ..
kiM vA no bahunoktena brahmacaryyaM parityaja .
mAtustvamicCayA vaktraM pOttramya mama darSaya ..
BArkaRqeya uvAca .
yadA sa bahuSastena proktaH pattreRa pArTivaH .
[Page2-128-a+ 52]
nAnyat prArTayate kiYcit tadA puttro'brIt punaH ..
dattvA kimicCakaM tuByaM prApto'haM tAta ! saNkawam .
tat karizyAmi nirlajjoBUyo dAraparigraham ..
striyAH samakzaM vijitaH patito DaraRItale .
strIpatirBavitA BUyastAtEtadatiduzkaram ..
taTApi kiM karomyeza satyapASavaSaNgataH .
karizyAmi yaTAtTa tvaM BujyatAM nijaSAsanam” ..
iti SrImArkaRqeyapurARe avIkziccaritanAmA-
DyAyaH ..
<LEND>
