<L>27173<pc>3-704-b<k1>mAyAsItA<k2>mAyAsItA
mAyAsItA¦, strI, (mAyAkalpitA sItA .) yogena
agnikftasItApratikftiH . yaTA, --
agniruvAca .
“Bagavan ! SrUyatAM vAkyaM kAlena yadupasTitam .
sItAharaRakAlo'yaM tatrEva samupasTitaH ..
dEvaYca durnivAraYca na ca dEvAt paraM balam .
matprasUM mayi saMnyasya CAyA rakzyAntike'DunA ..
dAsyAmi sItAM tuByaYca parIkzAsamaye mama .
devEH prasTApito'haYca na ca vipro hutA-
SanaH ..
rAmastadbacanaM SrutvA na prakASya ca lakzmaRam .
svIcakAra ca svacCandaM hfdayena vidUyatA ..
vahniryogena sItAyA mAyAsItAM cakAra saH .
tadrUpaguRasarvvAMSAM dadO rAmAya nArada ! ..
sItAM gfhItvA sa yayO gopyaM vaktuM niziDya ca .
lakzmaRo nEva bubuDe gopyamanyasya kA kaTA ..
laNkAM gatvA raGuSrezWo jaGAna SAyakena ca .
sabAnDavaM rAvaRaYca sItAM saMprApa duHKitAm ..
tAYca vahniparIkzAYca kArayAmAsa satvaram .
hutASastatra kAle ca vAstavIM jAnakIM dadO ..
uvAca CAyA vahniYca rAmaYca vinayAnvitA .
karizyAmIti kimahaM tadupAyaM vadasva me ..”
vahniruvAca .
“tvaM gacCa tapase devi ! puzkaraYca supuRyadam .
kftvA tapasyAM tatrEva svargalakzmIrBavizyasi ..
sA ca tadvacanaM SrutvA pratapya puzkare tapaH .
divyaM trilakzavarzaYca svargalakzmIrbbaBUva ha ..
sA ca kAlena tapasA yajYakuRqasamudBavA .
kAminI pARqavAnAYca drOpadI drupadAtmajA ..
kfte yuge vedavatI kuSaDvajasutA SuBA .
tretAyAM rAmapatnI sA sIteti janakAtmajA ..
tacCAyA drOpadI devI dvApare drupadAtmajA .
trihAyaMRIti sA proktA vidyamAnA yugatraye ..”
iti brahmavEvartte prakftiKaRqe 14 aDyAyaH ..
<LEND>
