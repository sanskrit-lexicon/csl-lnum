<L>38299<pc>5-295-c<k1>sarpaH<k2>sarpaH
sarpaH¦, puM, (sfpyate iti . sfpa + GaY .) nAga-
keSaraH . iti ratnamAlA .. (sfpa + BAve GaY .)
gamanam . iti sfpaDAtvarTadarSanAt . (sarpati
itastato gacCatIti . sfpa + ac .) SmaSru-
DArI mlecCajAtiviSezaH . purA ayaM kzattriya
AsIt . sagararAjena asya vedayAgAdO ana-
DikAritvaM kftvA veSAnyatvaM DarmmanASaYca cakAra .
yaTA, mahABArate harivaMSe 24 aDyAye .
“sagaraH svAM pratijYAntu gurorvvAkyaM niSamya ca .
DarmmaM jaGAna tezAM vE veSAnyatvaM cakAra ha ..
ardDaM SakAnAM Siraso muRqayitvA vyasarjayat .
yavanAnAM SiraH sarvvaM kAmbojAnAM taTEva ca ..
pAradAn muktakeSAMstu pahnavAn SmaSruDAriRaH .
niHsvADyAyavazawkArAH kftAstena mahAtmanA ..
SakA yavanakAmbojAH pAradAH pahnavAstaTA .
kolisarpA mAhizakA dArvvAScolAH sakeralAH ..
sarvve te kzattriyAstAta DarmmastezAM nirAkftaH .
vaSizWavacanAdrAjan sagareRa mahAtmanA ..”
hiMsrajantuviSezaH . sApa iti BAzA . tat-
paryyAyaH . pfdAkuH 2 BujagaH 3 BujaNgaH 4
ahiH 5 BujaNgamaH 6 ASIvizaH 7 vizaDaraH
8 cakrI 9 vyAlaH 10 sarIsfpaH 11 kuRqalI
12 gUQapAt 13 cakzuHSravAH 14 kAkodaraH 15
PaRI 16 darvvIkaraH 17 dIrGapfzWaH 18 danda-
SUkaH 19 vileSayaH 20 uragaH 21 pannagaH 22
BogI 23 jihmagaH 24 pavanASanaH 25 . itya-
maraH . 1 . 8 . 3 .. vilaSayaH 26 kumBInasaH
27 dvirasanaH 28 BekaBuk 29 SvasanotsukaH
30 PaRADaraH 31 PaRaDaraH 32 PaRAvAn 33
PaRavAn 34 PaRAkaraH 35 PaRakaraH 36 sama-
kolaH 37 vyAqaH 38 daMzwrI 39 vizAsyaH 40
gokarRaH 41 uraNgamaH 42 gUQapAdaH 43 vila-
vAsI 44 darvviBft 45 hariH 46 . iti Sabda-
ratnAvalI .. pracalAkI 47 dbijihvaH 48 jala-
ruRqaH 49 kaYcukI 50 cikuraH 51 BujaH 52 .
iti jawADaraH .. asyotpattivyutpattI yaTA,
“apriyeRAsya tAn dfzwvA keSAH SIryyanta veDasaH .
hInAH svaSiraso BUyaH samarohan tataH SiraH .
sarpaRAtte'Bavan sarpA hInatvAdahayaH smftAH ..”
iti vahnipurARe sargakaTananAmADyAyaH .. * ..
sarpARAmutsavatiTiryaTA, --
sumanturuvAca .
“paYcamI dayitA rAjan nAgAnAM nandivardDinI .
paYcamyAM kila nAgAnAM BavatItyutsavo mahAn ..
vAsukistakzakaScEva kAlIyo maRiBadrakaH .
ErAvato DftarAzwraH karkkowakaDanaYjayO ..
ete prayacCantyaBayaM prARinAM prARajIvinAm .
paYcamyAM snApayantIha nAgAn kzIreRa ye narAH ..
tezAM kule prayacCanti aBayaM prARadakziRam .
SaptA nAgA yadA mAtrA dahyamAnA divAniSam .
[Page5-296-a+ 52]
nirvvAsayanti snapanargavAM kzIreRa miSritEH .
ye snApayanti vE nAgAn BaktyA SradDAsamanvitAH ..
SatAnIka uvAca .
mAtrA SaptAH kaTaM nAgAH kAraRaM saMvadasva vE .
kaTaM vAnandakaraRaM kasya vA saMprasAdajam ..
sumanturuvAca .
uccEHSravA aSvaratnaM Sveto jAto'mftodBavaH .
taM dfzwvA cAbravIt kadrurnAgAnAM jananI svasA ..
aSvaratnamidaM SvetaM saMpaSye'mftasamBavam .
kfzRAMSca paSyase bAlAn sa vE SvetaH sutA hayEH ..
vinatovAca .
sarvvaSveto hayavaro nAsya kfzRo na lohitaH .
kaTaM tvaM paSyase kfzRaM vinatovAca tAM svasA ..
kadruruvAca .
paSye'hamekanayanA kfzRabAlasamanvitam .
dvinetrA tvantu vinate na paSyasi paRaM kuru ..
vinatovAca .
ahaM dAsI BavitrI te kfzRe keSe pradarSite .
na ceddarSanato kadrurmama dAsI Bavizyasi ..
evaM te'vinayaM kftvA gate kroDasamanvite .
vinatAsvasA ca Sayane kadrurjihmamacintayat ..
AhUya puttrAn provAca bAlA BUtvA hayAtane .
tizWaDvaM vipaRe jezye vinatAM jayagfdDinIm ..
procustAM jihmabudDinte nAgA mAtAM vigfhya tu .
aDarmmametanmAto'to na karizyAma te vacaH ..
tAn SaSApa ruzA kadruH pAvako vaH praDakzyati .
gate bahutiTe kAle pARqavo janamejayaH ..
sarpasatraM sa karttA vE Buvi anyEH suduzkaram .
tasmin satre sa tigmAMSuH pAvako vaH praDakzyati ..
evaM SaptvA ruzA kadruH proktavAnnEva kiYcana .
mAtrA SaptAstaTA nAgAH karttavyaM nAnvapadyata ..
vAsukiM duHKitaM jYAtvA brahmA provAca sAntvayan
mA Suco vAsuke'tyarTaM SfRu madbacanaM param ..
parASarakule jAto jaratkAruriti dvijaH .
Bavizyati mahAtejAstasmin kAle taponiDiH ..
BaginIYca jaratkAruM tasya tvaM prati dAsyati .
BavitA tasya puttro'sO AstIka iti viSrutaH ..
sa tat satraM pravfdDaM vE nAgAnAM BayadaM mahat .
nizeDizyati sa munirvvAgBiragryABistozyati ..
tadimAM BaginIM rAjan tasya tvaM pratidAsTati .
jaratkanyAM jaratkAroH pradadyAdavicArayan ..
yadAsO prArTate'raRye yatkiYcidbivadizyati .
tat karttavyamaSaNkena yadIcCeH Sreya AtmanaH ..
pitAmahavacaH SrutvA vAsukiH praRipatya ca .
taTA karodyaTA coktaM yatnaYca paramAsTitaH ..
tacCrutvA pannagAH sarvve praharzotPullalocanAH .
punarjAtamivAtmAnaM menire BujagottamAH ..
tacca mantraM mahAbAho tava pitrA pravarttitam .
ftvigBiH sahiteneha sarvvalokezu duzkaram ..
proktaYca vizRunA pUrvvaM Darmmaputtrasya DImataH .
avaSyaM tasya BavitA nAgAnAM BayakArakam ..
tasmAt kAlAntarAdrAjan sAgre varzaSate gate .
[Page5-296-b+ 52]
tat satraM BavitA GoraM nAgAnAM kzayakArakam ..
yAsyantyaDarmmamaritAM dandaSUkA vizolvaRAH .
kowisaMKyA mahArAja nipatizyantyaharnniSam ..
Aplave tu nimagnAnAM Gore rOdrAgnisAgare .
AstIkastatra BavitA tezAM nOrvahnisAgare ..
stutvA sa cAgniM rAjAnamftvijastadanantaram .
nivarttayizyati tadyAgaM nAgAnAM mohanaM param ..
paYcamyAM tacca BavitA brahmA provAca lohitAn ..
tasmAdiyaM mahAbAho paYcamI dayitA sadA .
nAgAnAmAnandakarI dattA vE brahmaRA purA ..
kftvA tu BojanaM pUrvvaM brAhmaRAnAntu kAmataH .
visfjya nAgAH prIyantAM ye kecit pfTivItale ..
ye ca helimarIcisTA ye'ntarIkze divi sTitAH .
ye nadIzu mahAnAgA ye sarasvatigAminaH .
ye ca vApItaqAgezu tezu sarvvezu vE namaH ..
nAgAn viprAMSca saMpUjya visfjya ca yaTArTataH .
tataH paScAttu BuYjIyAt saha BftyErnarADipaH ..
praTamaM maDuramaSnIyAt dvitIyaM Bujya kAmataH .
evaM niyamayuktasya yat PalaM tanniboDa me ..
mfto nAgapuraM yAti pUjyamAno'psarogaREH .
vimAnavaramArUQo ramate kAlamIpsitam ..
iha cAgatya rAjAsO ayutAnAM varo Bavet .
sarvvaratnasamUhaH syAt vAhanAWyaSca jAyate ..
paYcajanmanyasO rAjA dbApare dbApare Bavet .
ADivyADivinirmmuktaH patnIputtrasahAyavAn .
tasmAt pUjyASramARAYca GftapAyasaguggulEH .. * ..
SatAnIka uvAca .
daSanti yaM naraM vipra nAgAH kroDasamanvitAH .
Bavet kiM tasya dazwasya vistarAt prabravIhi me ..
sumanturuvAca .
daMzwrASuklA ca kfzRA ca raktA pItA ca dakziRA .
samAsena tu vakzyAmi yaTA vE varRataH smftAH ..
SuklAtu brAhmaRI jYeyA raktAtu kzattriyA smftA .
vESyA tu pItikA jYeyA kfzRA SUdrA tu kaTyate .. *
ataH paraM pravakzyAmi daMzwrARAM vizalakzaRam .
daMzwrARAntu vizaM nAsti nityameva BujaNgame ..
dakziRaM netramAsAdya vizaM sarpasya tizWati .
saMkrudDasyEva sarpasya vizaM gacCati mastake ..
mastakAdDamanIM yAti tato nAqIzu tizWati .
nAqIByAM gacCate daMzwre vizaM tatra pravarttate ..
tat sarvvaM kaTayizyAmi yaTAvadanupUrvvaSaH .
azwaBiH kAraReH sarpo daSate nAtra saMSayaH .. * ..
AkrAnto daSate pUrvvaM dvitIyaM pUrvvavEriRam .
tftIyaM daSate BItaScaturTaM madadarpitaH ..
paYcamantu kzuDAvizwaH zazWaYceha vizolvaRaH .
saptamaM puttrarakzArTaM azwamaM kAlacoditam ..
yastu sarpo daSitvA tu udaraM parivarttayet .
balaBugnAkftirdaMzwrA AkrAntaM taM vinirddiSet ..
yasya sarpeRa dazwasya gamBIraM dfSyate vraRam .
vEradazwaM vijAnIyAt kaSyapasya vaco yaTA ..
ekadaMzwrA pade yasya avyaktaM na ca kUpitam .
BItadazwaM vijAnIyAt yaTovAca prajApatiH ..
[Page5-296-c+ 52]
yasya sarpeRa dazwasya reKA dantasya jAyate .
madadazwaM vijAnIyAt kaSyapasya vaco yaTA ..
dve ca daMzwre pade yasya dfSyete ca mahAkzatam .
kzuDAvizwaM vijAnIyAt yaTovAca prajApatiH ..
dve daMzwre yasya dfSyete kvacidruDirasaMkule .
vizolvaRaM vijAnIyAddaSantaM nAtra saMSayaH .
apatyarakzaRArTAya jAnIyAnnAtra saMSayaH ..
yattu kAkapadAkAraM triBirddantErvvicCidritam .
mahAnAga iti proktaH kAladazwaM vinirddiSet .. * ..
triviDaM dazwajAtestu lakzaRaM samudAhftam .
dfzwaM dazwvA tu pItaYca dazwodDftaM taTEva ca ..
yastu sarpo daSitvA tu pibate tu vicakzaRaH .
dazwvA tu pItaM vijYeyaM kaSyapasya vaco yaTA ..
vizaBAgO tu sarpasya triBAgastatra saMkramet .
udaraM darSayedyastu udDftaM taM vinirddiSet ..
CardditaM vizavegena nirvvizaH pannago Bavet .
asADyaScApi vijYeyaScaturddaMzwrABipIqitaH ..
grIvABaNgo Bavet kiYcit saMdazwo vizayogataH .
ArdrASlezAmaGABaraRIkfttikAsu viSezataH ..
viSAKA trizu pUrvvAsu mUlAsvAtiSatAtmake .
sarpadazwA na jIvanti vizaM pItaYca yEstaTA ..
SUnyAgAre SmaSAne ca Suzkavfkze taTEva ca .
na jIvanti narA dazwA nakzatre tiTisaMyute .
hato daMSastataH SudDavyantaraH parikIrttitaH ..”
iti BavizyapurARe SatasAhasrArdDasaMhitAyAM
paYcamIkalpe .. * ..
kaSyapa qavAca .
“tataH paraM pravakzyAmi kAladazwasya lakzaRam .
SfRu gOtama tattvena yAdfSo Bavate naraH ..
jihvABaNgo hfdi SUlaM cakzurByAYca na paSyati .
daMSaYca dagDasaNkASaM pakvajambUPalopamam ..
vEvarRaM cEva dantAnAM SyAmo Bavati varRataH .
sarvvezvaNgezu SETilyaM purIzasya ca Bedanam ..
BagnaskanDakawigrIva UrdDvadfzwiraDomuKaH .
dahyate vepate cEva svapate ca muhurmmuhuH ..
SastreRa CidyamAnasya ruDiraM na pravarttate .
daRqena tAqyamAnasya daRqarAjI na jAyate ..
daMSe kAkapade sunIlamasakfjjambUPalABaM GanaM
ucCUnaM ruDirANgasekabahulaM kfcCrAnniroDo
Bavet .
hikkASvAsagalagrahaSca sumahAn yA dustvacA
dfSyate
saMsTAnaM pravadanti SAstranipuRAstat kAladazwaM
viduH ..
daMSe yasyATa SoTaH pravalitavalitaM maRqalaM vA
sunIlaM
prasvedo gAtraBedaH sravati ca ruDiraM sAnunAsaYca
jalpet .
dantozWAByAM viyogo Bramati ca hfdayaM sanni-
roDaSca tIvro
divyAnAmeza daMSasTalavipulamayo vidDi taM
kAladazwam ..
[Page5-297-a+ 52]
dantErddantAn spfSati bahuSo dfzwirAyAsaKinnA
sTUlo daMzwraH sravati ruDiraM kekaraM cakzurekam .
pratyAdizwaH Svasiti satataM sAnunAsaYca BAzet
yadyadbrUte sakalagaditaM kAladazwaM tamAhuH ..
vepate vedanA tIvrA raktanetraSca jAyate .
grIvABaNgaSca lAlABiH kAladazwaM vinirddiSet ..
darpaRe salile vApi AtmacCAyAM na paSyati .
mandaraSmiM taTA dIpaM tejohInaM divAkaram ..
vepate vedanAtastu raktanetraSca jAyate .
sa yAti niDanaM jantuH kAladazwaM vinirddiSet ..
azwamyAYca navamyAYca kfzRapakze caturddaSIm .
nAgapaYcamIdazwAnAM jIvitasya ca saMSayaH .
ArdrASlezAmaGABaraRIkfttikAsu viSezataH .
viSAKA trizu pUrvvAsu mUlAsvAtiSatAtmake ..
sarpadazwA na jIvanti vizaM pItaYca yEstaTA .
SUnyAgAre SmaSAne ca Suzkavfkze taTEva ca .
na jIvanti narA dazwA nakzatre tiTisaMyute ..
azwottaraM marmmaSataM prARinAM samudAhftam .
tezAM maDye tu marmmARi daSa dve cApi kIrttite ..
SaNKe netre BruvormmaDye vastiByAM vfzaRAntare .
kakze skanDe hfdi maDye tAluke civuke gude ..
ezu dvAdaSamarmmezu dazwaH SastreRa vA hataH .
na jIvanti narA loke kAladazwaM vinirddiSet .. *
a-ka-ca-wa-ta-pa-ma-ya-SAn vadanti proktyA na
jIvanti hfttasya gatam .
brUvAt yadi sKalati girA tasya saMprAptakAlaH ..
Bavati ca yadi dUta uttamasyADamo vA
yadi Bavati ca dUta uttamo vADamasya ..
AdO dazwasya nAma yadi vadati kvacidvakti
tasyATa paScAt
varRAntaM varRaBedo yadi Bavati samaH prAptakAlasya
dUtaH ..
dUto vA daRqahasto Bavati ca yugalaM pASa-
hastastaTA vA
raktaM vastraYca kfzRaM aTa Sirasi gataM eka-
vastraSca dUtaH .
tElAByaktaSca tadbat yadi tvaritagatirmuktakeSaSca
yAti
yaH kuryyAt GoraSabdaM karacaraRayugEH prApta-
kAlasya dUtaH .. * ..
nAgodayaM pravakzyAmi ISAnena tu BAzitam .
brahmaRA tu purA sfzwA grahA nAgAstvanekaSaH ..
anantaM BAskaraM vidyAt somaM vidyAttu vAsukim .
takzakaM BUmiputtrantu karkkowaYca buDaM viduH ..
padmaM bfhaspatiM vidyAnmahApadmaYca BArgavam .
kulikaH SaNKapAlaSca dbAvetO tu SanEScaraH ..
pUrvvapAdaH SaNKapAlo dvitIyaH kuliko'sya ca .
netraBAge yamO dizwO dinarAtrI taTEva ca ..
SukrasomO ca maDyAhne udaye tu kzamAsutam .
prARaH prAgazwame BAge divAsannAvihocyate ..
grahASca BuYjate rAjan paTi mftyuM vrajatyaDaH .
aDo gatvA Bavet sarpo nirvvizo nAtra saMSayaH ..
[Page5-297-b+ 52]
SatAnIka uvAca .
nAgadazwaH pitA yasya BrAtA vA duhitApi vA .
mAtA puttro'TavA BAryyA kiM karttavyaM vadasva vE ..
mokzAya tasya viprendra dAnaM vratamupozitam .
brUhi me dvijaSArddUla yena tadvE karomyaham ..
sumanturuvAca .
upozyA paYcamI rAjan nAgAnAM puzwivardDinI .
SuBEkamekaM rAjendra viDAnaM SfRu BArata ! ..
mAsi BAdrapade yA tu Suklapakze mahIpate .
sA tu puRyA mahAproktA grAhyApi ca mahIpate ..
jYeyA dvAdaSa saMvartte paYcamyAM BaratarzaBa .
caturTyAmekaBaktantu tasyAM naktaM prakIrttitam ..
BUricandramayaM nAgamaTavA kalaDOtakam .
kftvA dArumayaM vApi aTavA mfRmayaM nfpa ..
paYcamyAmarccayedBaktyA nAgaM paYcaPaRaM nfpa .
karavIrEH SatapatrErjAtipuzpESca suvrata ..
taTA ganDapraDUpESca pUjyaM pannagamuttamam .
brAhmaRaM Bojayet paScAt GftapAyasamodakEH ..
anantaM vAsukiM SaNKaM padmaM kambalameva ca .
taTA karkkowakaM nAgaM nAgaM vASvataraM nfpa ..
DftarAzwraM SaNKapAlaM kAliyaM takzakaM taTA .
piNgalaYca taTA nAgaM mAsi mAsi ca kIrttitam ..
saMvarttAnte pAraRaM syAnmahAbrAhmaRaBojanam .
itihAsavide nAgaM gErikeRa kftaM nfpa ..
taTArjjunI pradAtavyA vAcakasya mahIpate .
eza pAraRake vApi viDiH prokto buDErnfpa ..
tava pitrA kftaScEva piturmokzAya BArata .
SuBAtmikeyaM vEDI ca paYcamI BaratarzaBa ..
suvarRaBAranizpannaM nAgaM dattvA taTA ca gAm .
vyAptasya kuruSArddUla piturAnfRyamApnuyAt ..
tava pitrA kftantvevaM paYcamyopAsaRaM nfpa .
utsfjya nAgatAM vIra tava pUrvvapitAmahaH ..
puzpetarasado gatvA taTA puzpasado nfpa .
sunAsIrasado gatvA taTA BaNgasado gataH ..
BUpasadastato gatvA kaYjakasya sado gataH .
anye'pi ye karizyanti idaM vratamanuttamam .
dazwakAt mokzate tezAM SuBaM sTAnamavApsyati ..
yaScedaM SfRuyAnnityaM naraH SradDAsamanvitaH .
kule tasya na nAgeByo BayaM Bavati kutracit ..”
iti BavizyapurARe paYcamIkalpe .. * ..
SatAnIka uvAca .
“sarpARAM katirUpARi ke varRAH kiYca lakzaRam .
ka jAtistu BavettezAM kezu yoniH kulezu vA ..
sumanturuvAca .
atra te vacmi saMvAdaM kaSyapasya mahAtmanaH .
yaTAsIdgotameneha SfRu pUrvvaM himAcale ..
hutAgnihotramAsInaM kaSyapantu himAcale .
praRamya SirasA BaktyA gOtamo vAkyamabravIt ..
sarpARAM katirUpARi kiYcihnaM kiYca lakzaRam .
jAtiM kulaM taTA varRAn brUhi sarvvaM prajApate .
kaTaM vA jAyate sarpaH kaTaM muYcedvizaM praBo .
vizavegAH kati proktAH katyeva vizanAqikAH ..
[Page5-297-c+ 52]
daMzwrAH kativiDAH proktAH kiM pramARaM vizAgame
kadA tu gfhRIte garBaM kaTaM veha prasUyate ..
kIdfSI strI pumAMScEva kIdfSaYca napuMsakam .
kiM nAma daSanaM cEva etat kaTaya suvrata .
tasya tadbacanaM SrutvA kaSyapaH pratyaBAzata .
SfRu gOtama tattvena sarpARAmiha lakzaRam .. * ..
mAsyAzAQe taTA jyEzWe pramAdyanti BujaNgamAH .
tato nAgo nAginI ca mETunaM saMprapadyate ..
caturo vArzikAn mAsAn nAgI garBamaDArayat .
tataH kArttikamAse tu aRqakAni prasUyate ..
aRqakAnAntu vijYeyaM dbe Sate dbe ca viMSatI .
tAnyeva Bakzayet sA tu BAgEkaM GfRayA tyajet ..
suvarRArkavarRaniBAt pumAn saMjAyate'RqakAt .
tAneva KAdate sarpI ahorAtrARi viMSatim ..
arkkodakasuvarRABAt dIrGarAjIvasanniBAt .
tasmAdutpAdyate strI vE aRqAdbrAhmaRa-
sattama ..
SirIzapuzpavarRABAdaRqakAt syAnnapuMsakam .
tato Binatti cARqAni zaRmAsena tu gOtama ..
tataste prItisaMbanDAt snehaM baDnanti bAlakAH .
tato'sO saptarAtreRa kfzRo Bavati yatnataH .. * ..
AyuHpramARaM sarpARAM SataM viMSottaraM smftam .
mftyuScAzwaviDo jYeyaH SfRuzvAtra yaTAkramam ..
mayUrAt mAnuzAdvApi cakorAdgoKurAttaTA .
viqAlAnnakulAccEva varAhAdvfScikAttaTA ..
etezAM yadi mucyeta jIvedviMSottaraM Satam .
saptAhe tu tataH pUrRe daMzwrARAntu virohaRam ..
vizasyAgamanaM tatra vikzepaSca punaH punaH .
evaM jYAtvA tu tattvena vizakarmma samAraBet ..
ekaviMSatirAtreRa vizaM daMzwrAsu jAyate .
nAgIpArSvasamAvarttI bAlasarpastu ucyate ..
paYcaviMSatirAtrastu sadyaH prARaharo Bavet .
zaRmAsAjjAtamAtrastu kaYcukaM vE pramuYcati ..
pAdAnAYcApi vijYeyA dve Sate dve ca viMSatI .
golomasadfSAH pAdAH praviSanti kramanti ca ..
sanDInAM cAsya vijYeyaM dve Sate viMSatI taTA .
pAMSulyaScApi vijYeyA dbe Sate viMSatistaTA ..
akAlajAtA ye sarpA nirvvizAste prakIrttitAH .
paYcasaptativarzARi AyustrezAM prakIrttitam ..
raktapItaSukladantA AnIlA mandaveginaH .
ete cAlpAyuzo jYeyA alpAhArASca BIravaH ..
ekaYcAsya BavedbaktraM dve jihve ca prakIrttite .
praTamA brahmadEvatyA dbitIyA vizRudEvatA ..
tftIyA rudradEvatyA caturTI yamadEvatA .
hInA pramARataH sA tu vAmanetraM samASritA ..
nAsyAM mantrAH prayoktavyA nOzaDaM nEva Bezajam .
vEdyaH parANmuKo yAti mftyustasyA vileKanAt ..
cikitsA na buDEH kAryyA tadantaM tasya jIvitam .
makarIM mAsikIM vidyAt karAlIYca dvimA-
sikIm .
kAlarAtrI Bavet trIRi caturo yamadUtikA ..
makarISastrakaM vidyAt karAlI kAkapAdikA .
[Page5-298-a+ 52]
QakArAkftiH kAlarAtrI yAmyA kUpAkftiH
smftA ..
makarI vAtulA jYeyA karAlI pEttikI smftA .
kaPAtmikA kAlarAtrI yamadUtI sAnnipAtikI ..
SuklA tu makarI jYeyA karAlI raktasanniBA .
kAlarAtrI Bavet pItA kfzRA ca yamadUtikA ..”
iti BavizyapurARe paYcamIkalpe .. * ..
kaSyapa uvAca .
“savizA daMzwrayormmaDye yamadUtI tu cedBavet .
na cikitsA buDEH kAryyA taM gatAyuM vini-
rddiSet ..
praharArdDaM divArAtrO rakEkaM BuYjate ahiH .
ekasya ca samAnaYca dbitIyaM zoqaSaM taTA ..
nAgodaye yayuddazwo hato vidDo vidAritaH .
kAladazwaM vijAnIyAt kaSyapasya vaco yaTA ..
yanmAtre patate bindurbbAlAgrasalilodDftam .
tanmAtraM sravate daMzwrAvizaM sarpasya dAruRam ..
jvAlASate tu saMpUrRe dehe saMkramate vizam .
yAvat saMkrAmayedbAhuM kuYcitaM vA prasArayet ..
anena kzaRamAtreRa vizaM gacCati mastake .
veDate vizavegastu SataSo'Ta sahasraSaH ..
vardDate raktamAsAdya tato vAte SiKI yaTA .
tElabindurjjalaM prApya yaTA vegena vardDate ..
SiKaRqI ASrayaM prApya mArutena samIritaH .
tatastAlASataM prApya tvacAsTAnaM vicezwitam ..
tvacAsu dbiguRaM vidyAcConitezu caturguRam .
pitte tu triguRaM yAti Slezme vE zoqaSaM Bavet ..
vAyO triMSadguRaYcEva majje zazwiguRaM taTA .
prARe cEkArRavIBUte sarvvasrotAnniroDayet ..
srotena ruDyamAnena yAti sADyamasADyatAm .
tato'sO mriyate janturniSvAsocCvAsavarjjitaH ..
nizkrAnte tu tato jIve BUte paYcatvamAgate .
tAni BUtAni gacCanti yasya yasya yaTAlayam ..
pfTivyApastaTA tejo vAyurAkASameva ca .
ityezAmeva saMGAtaH SarIramaBiDIyate ..
pfTivI pfTivIM yAti Apastoyezu lIyate .
tejo gacCati cAdityaM mAruto mArutaM vrajet ..
AkASaYcEva AkARe saha tenEva gacCati .
svasTAnaM te prapadyante parasparaviyojitAH ..
na jIvedAgataH kaScidiha janmani suvrata .
vizArTaM na upekzeta tvaritaM tu cikitsayet .. * ..
ekamasti vizaM loke dbitIyaYcopapadyate .
yaTA calavizaYcEva sTAvarantu taTEva ca ..
praTame vizavege tu romaharzaM prajAyate .
dvitIye vizavege tu svedo gAtrezu jAyate ..
tftIye vizavege tu kampo gAtrezu jAyate .
caturTe vizavege tu SrotrAntaraniroDakft ..
paYcame vizavege tu hikkA gAtrezu jAyate .
zazWe tu vizavege tu grIvABaNgastu jAyate ..
saptame vizavege tu prAReByo vipramucyate .
saptaDAtuvahA hyete vEnateyena BAzitAH .. * ..
tvacasTAne vize prApte tasya rUpARi me SfRu .
[Page5-298-b+ 52]
aNgAni timirAyante yatante ca muhurmmuhuH ..
etAni yasya cihnAni tasya tvacagataM vizam .
tasyAgadaM pravakzyAmi yena sampadyate suKam ..
arkamUlamapAmArgapriyaNgu tagaraM taTA ..
etadAloqya dAtavyaM tataH sampadyate suKam ..
tatastasmin kfte viprA na nivartteta cedvizam .
tvacasTAnaM tato BittvA raktasTAnaM praDAvati .. * ..
vize ca raktasaMprApte tasya rUpAni me SfRu .
dahyate muhyate cEva SItalaM bahu manyate ..
etAni yasya rUpARi tasya raktaM vizaM gatam .
tatrAgadaM pravakzyAmi yena sampadyate suKam ..
uSIraM candanaM kuzWamutpalaM tagaraM taTA .
mahAkAlasya mUlAni sinDuvAramfgasya ca ..
hiNguYca maricaYcEva pUrvvavege tu dApayet .
vfhatI vfScikAlI ca indrabAruRimflakam ..
sarpaganDA GftaM cEva dbitIye parikIrttitam .
sinduvAraM taTA hiNgu tftIye kArayedbuDaH ..
nasyaM pAnaYca kurvvIta aYjanaM lepanaM taTA .
etenEvopacAreRa tataH sampadyate suKam .. * ..
raktasTAnaM tato gatvA pittaKyAnaM praDAvati .
pittasTAnagate vipra vize rUpARi me SfRu ..
uttizWate nipatate dahyate muhyate taTA .
gAtrataH pItatA syAdbE diSaH paSyati pItikAH ..
DavalASca BavenmUrcCA na cAtmAnaM vijAnate .
vizakriyAM tasya kuryyAt yaTA sampadyate
suKam ..
pippalaM maDukaM cEva maDuKaRqaGftaM taTA .
maDusAramalAvuYca jAtiSarkaravAlukAm ..
indravAruRimUlaYca gavAM mUtreRa pezayet .
nasyaM tasya prayuYjIta pAnamAlepamArjjanam ..
etenEvopacAreRa tataH sampadyate suKam .
pittasTAnamatikramya SlezmasTAnaYca gacCati .. * ..
SlezmasTAne tataH prApte tasya rUpARi me SfRu .
gAtrARi tasya runDyante niSvAsaSca na jAyate ..
lAlA ca sravate tasya kaRWe GuraGurAyate .
etAni yasya rUpARi tasya SlezmagataM vizam ..
tasyAgadaM pravakzyAmi yena sampadyate suKam .
trikawukaYca koSAtakI loDramaDusArakam ..
etezAM saptaBAgAni gavAM mUtreRa pezayet .
nasyaM pAnaYca kurvvIta aYjanaM lepanaM taTA ..
etenEvopacAreRa tataH sampadyate suKam .
SlezmasTanamatikramya vAyusTAnaYca gacCati .. * ..
tatra rUpARi vakzyAmi vAyusTAnagate vize .
ADmAyate ca jaWaraM yatnavAMSca na paSyati ..
IdfSaM kurute rUpaM dfzwiBaNgaSca jAyate .
etAni yasya rUpARi tasya vAyugataM vizam ..
tasyagadaM pravakzyAmi yena sampadyate suKam .
SoRamUlaM piyAlaYca raktA ca gajapippalI ..
BArgI vacA pippalidevarAru-
maDUkasAraM saha sinduvAram .
hiNguYca pizwvA guqikAYca kuryyA-
ddadyAcca tasyAYjanalepanAdIn ..
[Page5-298-c+ 52]
ezo'gadaH sarvvavizARi hanyAt
svayamBuvA devavareRa sfzwaH ..
aYjanaYcEva nasyaYca kzipraM dadyAdvizAnvite .
vAyusTAnaM tato muktvA majjasTAnaM praDAvati .. *
vize majjagate vipra tasya rUpARi me SfRu .
dfzwiSca hIyate tasya BfSamaNgAni muYcati ..
etAni yasya rUpARi tasya majjagataM vizam .
tasyAgadaM pravakzyAmi yena sampadyate suKam ..
GftaM maDu SarkarAYca uSIraM candanaM taTA .
etadAloqya dAtavyaM pAnaM tasya ca suvrata ..
tataH praRaSyate duHKaM tataH sampadyate suKam .
aTa tasmin kfte yoge vizaM tasya nivarttate .. * ..
majjasTAnaM tato gatvA narmmasTAnaM praDAvati .
vize tu marmmasaMprApte SfRu rUpaM yaTA Bavet ..
niScezwaH patate BUmO karRAByAM vaDiro Bavet .
kariRA sicyamAnasya romaharzo na jAyate ..
daRqena hanyamAnasya daRqarAjI na jAyate .
SastreRa CidyamAnasya ruDiraM na pravarttate ..
keSezu luWyamAnezu nEva kleSapravedane .
yasya karRO ca pArSvO ca hanU pAdO ca sanDayaH ..
SiTilAni BavantIha sa gatAsuriti SrutiH .
etAni yasya rUpARi viparItAni gOtama ..
mftantu taM vijAnIyAt kaSyapasya vaco yaTA .
vEdyAstasya na paSyanti ye paSyanti kuSikzitAH ..
vicakzaRAstu paSyanti mantrOzaDisamanvitAH .
tasyAgadaM pravakzyAmi svayaM rudreRa BAzitam ..
mayUrapittaM mArjjArapittaM nakulapittakam .
matsyamAhizapittaYca DAnAlImUlameva ca ..
kuNkumaM BArgavaM kuzWaM kASmarI ca tvacaM taTA .
utpalasya ca kiYjalkaM padmasya kumudasya ca ..
etAni samaBAgAni gAmUtreRa tu Sozayet .
ezo'gado yasya haste dazwena mriyate na vE .
kAlAhinApi dazwo'pi kzipraM Bavati nirvvizaH ..
kziprameva pradAtavyaM mftasaYjIvanOzaDam .
aYjanaYcEva nasyaYca kzipraM dadyAt vicakzaRaH ..”
iti BavizyapurARe brahmaparvvaRi paYcamIDAtugata-
vizakriyA .. * ..
gOtama uvAca .
“kIdfSaM etadAKyAhi sarvvaM dazwasya lakzaRam ..
kaSyapa uvAca .
ataH paraM pravakzyAmi nAgAnAM rUpalakzaRam .
sarpadazwasya ca taTA samAsAddvijapuNgava ! ..
aTa sarpeRa dazwasya UrdDvA dfzwiH prajAyate .
sarpyA dazwasya ca taTA aDodfzwiH prajAyate ..
napuMsakena dazwasya aNgamarddaH prajAyate .
ruzA dazwasya vA sAmyA dfzwirdbijavarottama ..
kumAreRApi dazwasya dakziRA eva jAyate .
gurvviRyA vATa dazwasya tayA svedaSca jAyate ..
romAYcaH sUtikAyASca vepaTuScApi jAyate .
pannagI praBavedrAtrO divA sarpo vizADikaH
napuMsakantu sanDyAyAM kaSyapena tu BAzitam .
anDakAre tu dazwAnAmudake gahane vane ..
[Page5-299-a+ 52]
suptasya vE pramattasya pade sarpo na dfSyate .
dfzwarUpARyajAnan vE kaTaM vEdyaScikitsati ..
caturvviDA rahaH proktAH pannagAstu mahAtmanA .
darvvIkarA maRqalino rAjilA vyantarAstaTA ..
darvvIkarA vAtavizA maRqalAH pEttikAH smftAH .
SlezmalA rAjilA jYeyA vyantarAH sAnnipAtikAH ..
raktaM parIkzayedgAqaM sarpARAntu pfTak pfTak .
kfzRaM darvvIkarARAntu jAyate vAtamulvaRam ..
raktaM GanaYca bahuSaH SoRitaM maRqalIkfte .
picCilaM rAjile svalpaM tadvadbyantarake taTA .. * ..
jYevAH sarpAstu catvAraH paYcamo nopalaByate .
brAhmaRaH kzattriyo vESyaH SUdraScEva caturTakaH ..
brAhmaRe maDuraM dadyAt tiktaM dadyAttaTottare .
vESye karzaPalaM dadyAt SUdre triPalameva vA ..
brAhmaRena tu dazwasya dAho gAtrezu jAyate .
mUrcCA ca prabalA syAdvE na jYAnamaBijAyate ..
SyAmavarRaM muKaYca syAnmanastamBaSca jAyate .
tasya kuryyAt pratIkAraM yena sampadyate suKam ..
aSvaganDAmapAmArgaM sinduvAraM surAlayam .
etat sarpiHsamAyuktaM pAnaM nasyaYca dApayet .
etenEvopacAreRa suKI Bavati mAnavaH .. * ..
kzattriyeRa tu dazwasya kampo gAtrezu jAyate .
mUrcCA mohastaTA syAdvE na jYAnamaBijAyate ..
jAyate vedanA tasya UrdDvaYcEva nirIkzate .
tasya kuryyAt pratIkAraM yena sampadyate suKam ..
arkamUlamapAmArgaM priyaNgumaTa vAruRIm .
etat sarpiHsamAyuktaM pAnaM tasya pradApayet .
etenEvopacAreRa suKI Bavati mAnavaH .. * ..
vESyenApi hi dazwasya SfRu rUpARi yAni tu .
Slezmaprakopo lAlA ca navodvahati vedanA ..
mUrcCA ca prabalA yasya AtmAnaM nABinandati .
tasya kuryyAt pratIkAraM yena sampadyate suKam ..
aSvaganDAM sagomUtrAM gfhaDUmaM saguggulum .
SirIzArkapalASaYca SvetAM ca girikarRikAm ..
gomUtreRa samAyuktaM pAnaM nasyaYca dApayet .
eza vESyena dazwAnAmagadaH parikIrttitaH .. * ..
SUdreRApi hi dazwasya SfRu tattvena gOtama .
kupyate vepate cEva jvaraH SItaYca jAyate ..
aNgAni culuculAyante SUdradazwasya lakzaRam .
tasyAgadaM pravakzyAmi yena sampdyate suKam ..
padmaYca loDrakaYcEva kzOdraM padmasya keSaram .
maDu maDukasAraYca SvetA ca girikarRikA ..
etAni samaBAgAni pezayet SItavAriRA .
pAnaM lepAYjanaM nasyaM suKI Bavati mAnavaH .. * ..
pUrvvAhRe carate vipro maDyAhne kzattriyaScaret .
aparAhRe caredvESyaH SUdraH sanDyAcaro Bavet ..
AhAraScAtra puzpARi brAhmaRAnAM vidurbbuDAH .
mUzikAH kzattriyARAYca AhAro dbijasattama ..
vESyA maRqUkaBakzyASca SUdrAH sarvvASinastaTA ..
agrato daSate vipraH kzattriyo dakziRena tu .
vAmapArSve sadA vESyaH paScAdvE SUdra AdaSet ..
madakAle tu saMprApte pIqyamAnA mahAvizAH .
[Page5-299-b+ 52]
avelAyAM daSante vE mETunArttA BujaNgamAH .. * ..
puzpaganDAH smftA viprAH kzattriyAScandanAvahAH .
vESyASca GftaganDA vE SUdrAH SUrmmasya ganDinaH .. *
vAsaM tezAM pravakzyAmi yaTAvadanupUrvvaSaH .
nadIkUpataqAgezu giriprasravaRezu ca ..
ArAmezu pavitrezu SucizvAyatanezu ca ..
vasanti brAhmaRAH sarpAH grAmadvAre catuzpaTe ..
kzattriyo vasate nityaM toraRezu purezu ca .
goSAlAsvaSvaSAlAsu palAlezu tawezu ca ..
gozWezu paTi vfkzezu vipra vESyA vasanti ca .
aviviktezu sTAnezu nirJarezu vanezu ca .
SUnyAgAre SmaSAne ca SUdrA vipra vasanti ca ..
SvetASca kapilAScEva ye sarpAstvanalapraBAH .
sAttvikA manasvino vipra brAhmaRAste buDEH
smftAH ..
raktavarRasuvarRABaprabAlamaRisanniBAH .
sUryyapraBAstaTA vipra kzattriyAste BujaNgamAH ..
nAnAvicitrarAjIBiratasIvarRasanniBAH .
vARapuzpasuvarRABA vESyAste ca BujaNgamAH ..
kAkodaraniBAH kecit ye ca aYjanasanniBAH .
kAkavarRA DUmravarRAste SadrAH parikIrttitAH .. *
yasya sarpeRa dazwasya daMSamaNgulamantaram .
bAladazwaM vijAnIyAt kaSyapasya vaco yaTA ..
yasya sarpeRa dazwasya daMSaM dvyaNgulamantaram .
yOvanasTena dazwasya etadBavati lakzaRam ..
yasya sarpeRa dazwasya sArdDadvyaNgulamantaram .
vfdDadazwaM vijAnIyAt kaSyapasya vaco yaTA .. * ..
anantaH prekzate pUrvve vAmapArSva tu vAsukiH .
takzako dakziRe pArSve karkkowaH pfzWatastaTA ..
balena Bramate padmo mahApadmo nimajjati .
vimajjaMstizWate cEva SaNKapAlo muhurmmuhuH ..
sarvvezAM kurute rUpaM kulikaH pannagottamaH .
anantasya diSA pUrvvA vAsukestu hutASanaH ..
dakziRA takzakasyoktA karkkowasya tu nErftI .
paScimA padmanABasya mahApadmasya vAyujA ..
uttarA SaNKapAlasya vESAnI kulikasya tu .
anantasya Bavet padmaM vAsukeH syAttaTotpalam ..
svastikaM takzakasyoktaM karkkowasya trireKakam .
padmasya tu Bavet padmaM SUlamaSvatarasya tu ..
SaNKajAterBavecCatraM kulikasyArdDacandrakam .
anantaH kuliko vipraH kzattriyO SaNKavAsukI ..
mahApadmastakzakaSca vESyo vipra prakIrttitaH .
padmakarkkowakO SUdrO sadA jYeyO manIziBiH ..
anantakulikO SuklO varRato brahmasamBavO .
vAsukiH SaNKapAlaSca raktO hyagnisamudBavO ..
takzakaSca mahApadma indrAt pItO baBUvatuH .
padmakarkkowakO vipra sarpO kfzRO baBUvatuH .. * ..
hayaM yAnaM vfzaM CatraM rAjAnamaTa pAvakam .
DaraRImutpAdya DftAnetAn sidDikarAn viduH ..
pUrRakumBaH patAkA ca kAYcanaM maRayastaTA .
Saraso mAlikA kambUjIvaYjIveti suvratA ..
etezAM darSanaM SrezWaM kanyA ca prAtisUtikA .
[Page5-299-c+ 52]
catuHzazwiH samAKyAtA Bogino mattapannagAH ..
adfSyAstezu zaqviMSA azwatriMSA mahIDarAH .
viMSAstu kulitAH proktAH sapta maRqalinastaTA .
rAjIvAstu daSa proktA dakzAH zoqaSa paYca ca ..
induBo dunduBiScEva cEqaBaH SrezWavAhanaH ..
nAgapuzpasuvarRAKyA nirvvizA ye ca pannagAH .
evamevantu sarpARAM Satadbinavati smftam ..
varAhakarRaM gajapippaliYca
gAnDArikA pipyaladevadAru .
maDUkasAraM saha sinDuvAraM
hiNguYca pizwvA guqikA ca kAryyA .. * ..
sumanturuvAca .
ityuktavAn purA vIra gOtamasya prajApatiH .
lakzaRaM sarvvanAgAnAM rUpavarRavizEstaTA ..
tasmAt saMpUjayennAgAn sadA BaktyA samanvitaH .
viSezatastu paYcamyAM payasA pAyasena ca ..
SrAvaRe mAsi paYcamyAM Suklapakze narADipa .
dvArasyoBayato leKyA gomayena vizolvaRAH ..
pUjayedviDivadvIra daDidUrvvAkzatEH kuSEH .
ganDapuzpopahArESca brAhmaRAnAYca tarpaREH ..
ye tvasyAM pUjayantIha nAgAn BaktipuraHsarAH .
na tezAM sarpato vIra BayaM Bavati karhicit ..”
iti Bavizye paYcamIkalpe .. * ..
sumanturuvAca .
“taTA BAdrapade mAsi paYcamyAM SradDayAnvitaH .
taTAliKya naro nAgAn kfzRavarRAdivarRakEH ..
pUjayedganDapuzpESca sarpiHpAyasaguggulEH .
tasya tuzwiM samAyAnti pannagAstakzakAdayaH ..
AsaptamAt kulAttasya na BayaM nAgato Bavet .
tasmAt sarvvaprayatnena nAgAn vE pUjayedbuDaH ..”
iti Bavizye paYcamIkalpe .. * ..
sumanturuvAca .
“taTA cASvayuje mAsi paYcamyAM kurunandana .
kftvA kuSamayAnnAgAn indrARyA saha pUjayet ..
GftodakAByAM payasA snApayitvA viSAmpate .
goDUmEH payasA svinnErBakzyESca viviDEstaTA ..
yastvasyAM viDivannAgAn SucirBaktyA samanvitaH .
pUjayet kuruSArddUla tasya SezAdayo nfpa ..
nAgAH prItA BavantIha SAntimApnoti mAnavaH .
suSAntilokamAsAdya modate SASvatIH samAH ..
ityetat kaTitaM vipra paYcamIkalpamuttamam .
pannagAnmucyate mantraM sarvvasarpanizeDakam ..”
o~ kuru kule naH Paw svAhA . iti Bavizya-
purARe SatasAhasryAM saMhitAyAM paYcamIkalpe .. *
anyacca .
sUta uvAca .
“prAReSvaraM gAruqaYca SivoktaM pravadAmyaham .
sTAnAnyAdO pravakzyAmi nadyAM dazwo na jIvati ..
citAvalmIkaSElAdO kUpe ca vivare taroH .
daMSe reKAtrayaM yasya prAcCannaM sa na jIvati ..
zazWyAYca karkkawe meze mUlASlezAmaGAdizu .
kakzASroRigale sanDO SaNKakarRodarAdizu ..
[Page5-300-a+ 52]
daRqI SastraDaro BikzurlagnAdiH kAladUtakaH .
vaktre bAhO ca grIvAyAM pfzWe ca nahi jIvati ..
pUrvvaM dinapatirBuNkte hyardDayAmantato'pare .
SezA grahAH pratidinaM zawsaNKyAparivarttanEH ..
nAgaBogakramo jYeyo rAtrO vARavivarttanEH .
Sezo'rkaH PaRipaScandrastakzako BOma IritaH ..
karkkowo jYo guruH padmo mahApadmaSca BArgavaH .
SaNKaH SanEScaro rAhuH kulikaScAhayo grahAH ..
rAtrO divA suragurorBoge syAdamarAntakaH .
paNgoH kAlo divA rAhuH kulikena saha
sTitaH ..
yAmArdDasanDisaMsTaH sa velAM kAlayatIYcaret .
vARadbizaqvahnivAjiyugaBUrekaBAgataH ..
divA zaqvedanetrAdipaYcatrivasusvAMSakEH .
pAdANguzWe pAdapfzWe gulPe jAnuni liNgake ..
nABO hfdi stanatawe kaRWe nAsApuwekzaRe .
karRayoSca BruvoH SaNKe mastake pratipatkramAt ..
tizWeccandraSca jIvena puMso dakziRaBAgake .
kAyasya vAmaBAge tu striyA vAyuvahAt karAt ..
amavattvakfto moho nivartteta ca marddanAt .
AtmanaH paramaM bIjaM haMsAKyaM sPAwikAmalam ..
jYAtavyaM vizapApaGnaM bIjaM tasya caturvviDam .
bindupaYcasvarayutamAdyamuktaM dbitIyakam ..
zazWArUQaM tftIyaM syAt savisargaM caturvviDam .
o~ kuru kunde svAhA ..
vidyA trElokyarakzArTaM garuqena DftA purA .
vaDepsunA ca nAgAnAM muKe'Ta praRavaM nyaset ..
gale kuru nyaset paScAt hfdi cEva viSezataH .
kunde svA guhyayoH pAdayuge hAnyAsa IritaH .
gfhepi liKitA yatra tannAgAH saMtyajanti ca ..
sahasramantrajaptantu sUtraM karRe DftaM taTA .
yadgfhe SarkarA japtA kzipA nAgAstyajanti ca .
saptalakzasya japyAdvE sidDiH prAptA surAsurEH ..
o~ suvarRareKe kukkuwavigraharUpiRi svAhA ..
evaYcAzwadale padme dale varRayugaM liKet .
nAmEtat vAriDArABiH snAto dazwo vizaM
tyajet ..
o~ pakzi svAhA .
aNguzWAdikanizWAntaM kare nyasyATa dehake .
ke vaktre hfdi liNge ca pAdayorgaruqo hi saH ..
nAkrAmanti ca tacCAyAM svapne'pi vizapannagAH .
yastu lakzaM japeccAsyAH sa dfzwvA nASayedbizam ..
o~ hrO~ hrO~ hrI~ BiruRqAyE namaH ..
karRe japtA tviyaM vidyA dazwakasya vizaM haret .
a-A nyasettu pAdAgre i-I gulPe'Ta jAnuni ..
u-U e-E kawitawe o nABO vinyaset
suDIH .
hfdi O vaktradeSe ca aNge aH haMsasaMyutAH ..
haMso vizAdi ca haret japto DyAto'Ta pUjitaH .
gakaqo'hamiti DyAtvA kuryyAdbizaharAM kriyAm ..
haM mantraM gAtravinyastaM vizAdiharamIritam .
nyasya haMsaM vAmakare nAsAmuKaniroDakft ..
[Page5-300-b+ 52]
mantro haret dazwakasya tvaNmAMsAdigataM vizam .
sa vAyunA samAkfzya dantAnAM garalaM hare .
tanO nyaseddazwakeva nIlakaRWAdi saMsmaret .. * ..
pItaM pratyaNgirAmUlaM taRqulAdBirvvizApaham .
punarnavAPalinInAM mUlaM cakrajamIdfSam ..
mUlaM SuklavfhatyAstu karkkowyA gErikarRikam .
adBirGfzwaGftopetalepo'yaM vizamarddanaH ..
vizamfdDiM na vrajecca uzRaM pibati yo Gftam .
paYcANgantu SirIzasya mUlaM gfYjanajantaTA .
sarvvANgalepataScApi pAnAdvA vizahfdBavet ..
hrI~ gonasAdivizahft ..
hfllalAwavisargAntaM DyAtaM vaSyAdikfdBavet .
nyastaM yonO vaSet kanyAM kuryyAnmadajalAvilAm ..
japtvA saptAzwasAhasraM garutmAniva sarvvagaH .
kaviH syAt SrutiDArI syAdvaSyastrIScAyurA-
pnuyAt .
vizahft syAt kaTA tadbanmunirvA sammato
Druvam ..”
iti gAruqe prAReSvaraM gAruqaM samAptaM 19
aDyAyaH .. * .. * .. aparaYca .
agniruvAca .
“nAgAdayo'Ta tArAdidaSasTAnAni marmma ca .
sUtakaM dazwacezweti saptalakzaRamucyate ..
SezavAsukitakzAKyAH karkkawo'bjo mahAmbujaH .
SaNKapAlaSca kulika ityazwO nAgavaryyakAH ..
daSAzwapaYcatriguRaSatamUrdDAnvitAH kramAt .
viprO nfpO viSO SUdrO dbO dbO nAgezu kIrttitO ..
tadanvayAH paYcaSataM teByo jAtA hyasaNKyakAH .
PaRimaRqalirAjIlavAtapittakaPAtmakAH ..
vyantarA dozamiSrAste sarpA darvIkarAH smftAH .
raTANgalANgalacCatrasvastikANkuSaDAriRaH ..
gonasA mandagA dIrGA maRqalErvviviDEH sTitAH .
rAjIlAScitritAH snigDAstiryyagUrdDvaYca
rAjiBiH ..
vyantarA miSracihnASca BUvarzAgneyavAyavaH .
caturvviDAste zaq viMSa BedAH zoqaSa gonasAH ..
trayodaSa ca rAjIlA vyantarA ekaviMSatiH .
ye'nuktakAle jAyante sarpAste vyantarAH smftAH ..
AzAQAditrimAsEH syAdgarBo mAsacatuzwaye .
aRqakAnAM Sate dve ca catvAriMSat prasUyate .
sarpA grasanti sUtO tAn vinA strIpuMnapuMsakAn .
unmIlate'kzi saptAhAt hfzwo mAsAdBavedbahiH ..
dbAdaSAhAt svaboDaH syAddantAH syuH sUryya-
darSanAt .
dbAtriMSaddinaviMSatyAScatasrastezu daMzwrikAH ..
karAlI makarI kAlarAtrI ca yamadUtikAH .
etAstAH savizA daMzwrA vAmadakziRapArSvagAH ..
zaRmAsAnmuYcate kfttiM jIvet zazwisamAdbayam .
nAgAH sUryyAdivAreSAH sapta uktA divAniSi ..
tezAM zaw prativArezu kulikaH sarvvasanDizu .
SaNKena vA mahAbjena saha tasyodayo'TavA ..
dbayorvvA nAqikAmantramantaraM kulikodayaH .
[Page5-300-c+ 52]
duzwaH sakAlaH sarvvatra sarvvadaMSe vinirddiSet ..
kfttikA BaraRI svAtI mUlaM pUrvvAtrayASvinI .
viSAKArdrA maGASlezA citrA SravaRarohiRI ..
hastA mandakujO vArO paYcamI cAzwamI tiTiH .
zazWI riktA SivA nindyA paYcamI ca caturddaSI ..
sanDyAcatuzwayaM duzwaM dagDayogASca rASayaH .
ekadbibahavo daMSA dazwavidDaYca KaRqitam ..
adaMSamavaguptaM syAddaMSamevaM caturvviDam .
trayo dvyekakzatA daMSA vedanA ruDiro nfRAm ..
naktaM dvyEkANGrikUrmmABA daMSASca yamacoditAH ..
dAhI pipIlikAsparSI kaRWaSozarujAnvitaH .
satodo granTito daMSaH savizo nyastanirvvizaH ..
devAlaye SUnyagfhe valmIkodyAnakoware .
raTyA sanDyA SmaSAne ca SmaSAne sinDusaNgame ..
dbIpe catuzpaTe sODe gfhe'bje parvvatAgrataH .
viladvAre jIrRakUpe jIrRaveSmani kuqyake ..
SigruSlezmAtakAkzezu jambUqumbaraRezu ca .
vawe ca jIrRaprAkAre KAsyahftakakzajatruRi ..
tAlO SaNKe gale mUrdDni civuke nABipAdayoH .
daMSo'SuBaH SuBo BUtaHpuzpahastaH suvAk suDIH ..
liNgavarRasamAnaSca Suklavastro'malaH SuciH .
apadbArAgataH SastrI pramAdI BUgatekzaRaH ..
vivarRavAsAH pASAdihasto gadgadavarRaBAk .
SuzkakAzWASritaH KinnastilAktakakarAMSukaH ..
ArdravAsAH kfzRaraktapuzpo hemaSiroruhaH .
kucamarddI naKacCedI gudaspfk pAdaleKakaH ..
keSaluYcI tfRacCedI duzwA dUtAstaTEkalaH .
iqAnyAvAhayaddveDA yadi dUtasya cAtmanaH ..
AByAM dbAByAM pfzwayAnyAn vidyAt strIpuMnapuM-
sakAn .
dUtaH spfSati yadgAtraM tasmin daMSamudAharet ..
dUtANGricalanaM duzwaM suKiBirniScalA SuBA .
jIvapArSve SuBo dUto duzwo'nyatra samAgataH ..
jIvo gatAgate duzwaH SuBo dUtanivedane .
dUtasya vAk praduzwA sA pUrvvAmajArdDaninditA ..
viBaktEstasya vAkyAntErvvizanirvvizakAlatA .
AdyEH svarESca kAdyESca vargErBinnalipirdbiDA ..
svarajovasumAn vargI iti kzepyaSca mAtfkAH .
vAtAgnIndrajalAtmAno vargezu ca catuzwayam ..
napuMsakAH paYcamAH syuH svarAH SakrAmbuyonayaH .
duzwO dUtasya vAkpAdO vAtAgnI maDyamo hariH ..
praSastA vAruRA varRA atiduzwA napuMsakAH .
prasTAne maNgalaM vAkyaM garjjitaM meGahastinoH ..
pradakziRaM Pale vfkze cAsasya ca rutaM jitam .
SuBA gItAdiSabdAH syurIdfSaM syAdasidDaye ..
anarTagItATAkrando dakziRe virutaM kzutam .
veSyA vipro nfpaH kanyA gOrdantI murajaDvajO ..
kzIrAjyadaDiSaNKAmbucCatraM BerI PalaM surAH .
taRqulA hemarUpyaYca sidDaye'mimuKA amI ..
sakAzWaH sAnalaH kArurmmalinAmbaraBAraBft .
galasTawaNko gomAyurgfDrolUkakaparddikAH ..
tElaM kapAlakArpAsA nizeDo Basmanazwaye .
[Page5-301-a+ 52]
vizavegASca sapta syurDAtordDAtvantarAptitaH ..
vizadaMSo lalAwaM yAtyato netraM tato muKam .
AsyAccaraRanABI dbO DAtUn prApnoti hi
kramAt ..”
ityAgneye 294 aDyAye lakzaRAni .. * ..
agniruvAca .
“mantraDyAnOzaDErdazwacikitsAM pravadAmi te .
o~ namo Bagavate nIlakaRWAyeti ..
japanAdvizahAniH syAdOzaDaM jIvarakzaRam .
sAjyaM sakfdrasaM peyaM dviviDaM vizamucyate ..
jaNgamaM sarpamUzAdi SuNgAdi sTAvaraM vizam .
SAntasvarAnvito brahmA lohitaM tArakaH SivaH ..
vizate nAma mantro'yaM tArkzaH SabdamayaH smftaH .
jvala mahAmate hfdayAya . garuqavilAsaSirase .
garuqaSiKAyE . garuqavizaBaYjana 3 praBedana 3
vitrAsaya 3 vimarddaya 3 kavacAya . aprati-
hataSAsanaM va~ hrU~ Paw astrAya . ugrarUpa-
DAraka sarvvaBayaNkara BIzaya 3 sarvvaM daha 3
BasmIkuru kuru svAhA netrAya .
saptavarRAntayugmAzwadigdalasvarakeSarAt .
varRaratnaM bahiScABUt karRikaM mAtfkAmbujam .
kftvA hfdisTaM tanmantrI vAmahastatale smaret ..
aNguzWAdO nyasedbarRAn vizaBedoditAH kalAH .
pAtraM vajracatuzkoRaM pArTivaM SakradEvatam ..
vfttArdDamApyaM padmArdDaM SuklaM varuRadEvatam .
tryasraM svastikayuktaYca BEzajaM vahnidEvatam ..
vfttabinduvftaM vAyudEvataM kfzRamAnilam .
aNguzWAdyaNgulImaDye paryyAstezu svaveSmasu ..
sarvarRanAgavAhanavezwitezu nyaset kramAt .
vizate caturo varRAn svamaRqalasamatvizaH .
arUpe varatanmAtre AkASe SivadEvate ..
kanizWAmaDyaparvvAnte nyasettasyAdyamakzaram .
nAgAnAmAdivarRAMSca svamaRqalagatAnnyaset ..
BUtAdivarRAn vinyasya aNguzWAdyantaparvvasu .
tanmAtrAdiguRAdyarRAnaNgulIzu nyasedbuDaH ..
sparSanAdeva tArkzyeRa haste hanyAdvizadbayam .
maRqalAdizu tAn varRAn vizate karayojitAn ..
SrezWAdyaNguliBirdehanABisTAnezu parvvasu .
srajonnataH savarRABamAnABe stuhinapraBam ..
kuNkumAruRamAkaRWAdAkeSAntAt sitetaram .
brahmARqayApinaM tArkzyaM candrAKyaM nAgaBUzaRam ..
nIlAgranAsamAtmAnaM mahApakzaM smaredbuDaH .
evaM tArkzyAtmano vAkyAnmantraH syAnmantriRo vize ..
svasti tArkzyakarasyAntaH sTitANguzWavizApahA .
tAkzyahastaM samudyamya tatpaYcANgulicAlanAt ..
kuryyAdvizasya stamBAdIMstaduktamadavIzayA .
AkASAdeSaBUbIjaH paScANgADipatirmmanuH ..
saMstamBayeti vIzAto BAzayA stamBayedvizam .
vyatyastaBUzayA bIjo mantro'yaM sADusADitaH ..
saMplavaH plAvayaSasaH SabdAdyaH saMharedvizam .
dazwamutTApayedvEzaM svajaptAmBo'BizekataH ..
svajaptaSaNKaBeryyAdinisvanaSravaRena vA .
[Page5-301-b+ 52]
saMdadAtyeva saMyukto BUtejovyatyayAt sTitaH ..
BUvAyuvyatyayAnmantro vizaM saMkrAmayatyasO .
antasTo nijaveSmasTo bIjAgnIndujalAmbuBiH ..
etat karmma nayenmantrI garuqAkftivigrahaH .
tArkzyavAraRagehasTastarjanAnnASayedvizam ..
jAnudaRqIndumuditaM svaDASrIbIjalAYCitam .
snAnapAnAt sarvvavizajarArogApamftyujit ..
pakzi pakzi mahApakzi mahApakzi vivi svAhA .
pakzi pakzi mahApakzi mahApakzi kzIkzI svAhA ..
dvAvetO pakzirAqmantrO vizaGnAvaBimantraRAt .
pakzirAjAya vidmahe pakzidevAya DImahi tanno
garuqaH pracodayAt ..
vahnisTO pArSvatatpUrvvO dantaSrIkO ca dantinO .
sakalo lANgalI ceti nIlakaRWAdyamIritaH ..
vakzaHkaRWaSiKASvetaM nyaset stamBe susaMskftO .
hara hara hfdayAya namaH kaparddine ca Sirase nIla-
kaRWAya vE SiKAm ..
kAlakUwavizaBakzaRAya svAhArTarvva varmma ca .
kaRWinetraM kfttivAsaM netrEH pratyekaSastriBiH .
pUrvvAdyErAnanEryuktaM SvetapItAruRAsitEH ..
aBayaM varadaYcApaM vAsukiYca daDadBajaH .
yajYopavItapArSvantu gOrI rudro'sya devatA ..
pAdajAnuguhAnABihftkaRWAnanamUrdDasu .
mantrArRAnnyasya karayoraNguzWAdyaNgulIzu ca ..
tarjjanyAditadantAsu sarvvamaNguzWayornyaset .
DyAtvEvaM saMharet kzipraM badDayA mUlamudrayA ..
kanizWA jyezWayA badDvA tisro'nyAH prasftirjavaH .
vizanASo vAmahastamanyasmin dakziRaM karam ..
namo Bagavate nIlakaRWAya ciH . amalakaRWAya
ciH sarvvajYakaRWAya ciH kzipa om svAhA ..
namo nIlakaRWAya nEkasarvvavizApahAya . namaste
rudramanyava iti sammArjjanAdvizaM vinaSyati ..
na sandehaH karRajApyA upanetrA viDAnataH .
yajedrudraviDAnena nIlagrIvaM maheSvaram .
vizavyADivinASaH syAt kftvA rudra viDAnataH ..”
ityAgneye mahApurARe dazwacikitsA nAma 295
aDyAyaH .. * .. * .. yAtrAkAle tasya SuBA-
SuBasUcakatvaM yaTA, --
“gonAsadarvvIkararAjilAdyA
jAtyEva sarvve BayadA BujaNgAH .
vilokya sarpaM yadi nirvvikalpyA
nivfttaviprasya SuBaM vicintyam ..
pAzARasaMstamBitakaRwakezu
dattvA padaM yAnti vinaRwaviGnAH .
sarpecCayA paYcanaKABiDeyaH
prayARakAle sa tu vAmaBAge .
dfzwaH SuBEH sidDikfdunnatAgra-
stizWet paTArdDa yadi rAjyalABaH ..”
iti sarpaH . iti vasantarAjaSAkune 15 vargaH ..
<LEND>
