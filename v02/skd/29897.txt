<L>29897<pc>4-181-a<k1>rogaH<k2>rogaH
rogaH¦, puM, (rujyate'neneti . rojanamiti vA .
ruja + GaY . yadvA, rujatIti . ruj + “pada-
rujaviSaspfSo GaY .” 3 . 3 . 16 . iti karttari
GaY .) kuzWOzaDam . iti medinI . ge, 23 ..
dehaBaNgakArakaH . tatparyyAyaH . ruk 2 rujA 3
upatApaH 4 vyADiH 5 gadaH 6 AmayaH 7 .
ityamaraH . 2 . 6 . 51 .. apAwavaH 8 AmaH 9
AtaNkaH 10 BayaH 11 upaGAtaH 12 BaNgaH 13
arttiH 14 tamovikAraH 15 gnAniH 16 kzayaH
17 anArjjavaH 18 mftyuBftyaH 19 . iti rAja-
nirGaRwaH .. amaH 20 . iti jawADaraH .. mAndyam
21 Akalpam 22 . iti hemacandraH .. * ..
asya nidAnAdiryaTA, --
DanvantariruvAca .
“sarvvaroganidAnaYca vakzye suSruta tattvataH .
AtreyAdyErmunivarEryaTApUrvvamudIritam ..
rogaH pApmA jvaro vyADirvikAro duzwamAmayaH .
yakzmAtaNkagadAvADAH SabdAH paryyAyavAdinaH ..
nidAnaM pUrvvarUpARi rUpARyupaSayastaTA .
saMprAptiSceti vijYAnaM rogARAM paYcaDA smftam ..
nimittahetvAyatanapratyayotTAnakAraREH .
nidAnamAhuH paryyAyEH prAgrUpaM yena lakzyate .
utpitsurAmayo dozaviSezeRAnaDizWitaH ..
liNgamavyaktamalpatvAt vyADInAM tadyaTAtaTam .
tadeva vyaktatAM yAtaM rUpamityaBiDIyate ..
saMsTAnaM vyaYjanaM liNgaM lakzaRaM cihnamAkftiH .
hetuvyADivipraryyastaM viparyyastArTakAriRAm ..
OzaDAnnavihArARAM upayogaM suKAvaham .
vidyAdupaSayaM vyADeH sa hi sAtmyamiti smftaH ..
viparIto'nupaSayo vyADisAtmyABisaMjYitaH .
yaTA duzwena dozeRa taTA cAtmavisarpatA ..
[Page4-181-b+ 52]
nivfttirAmayasyAsO saMprAptirjAtirAgatiH .
saMKyAvikalpaprADAnyabalakAlaviSezataH ..
sa Bidyate yaTAtrEva saMKyante'zwO jvarA iti .
dozARAM samavetAnAM vikalpAMSAMSakalpanA ..
svAtantryapAratantryAByAM vyADeH prADAnyamAdiSet .
hetvAdikArtsnyAvayavErbalAbalaviSezaRam ..
naktaM dinarttuBuktAMSErvyADikAlo yaTA malam .
iti prokto nidAnArTaH sa vyAsenopadekzyate .
sarvvezAmeva rogARAM nidAnaM kupitA malAH ..
tatprakopasya tu proktaM viviDAhitasevanam .
ahitastriviDo yogastrayARAM prAgudAhftaH ..
tiktozaRakazAyAmlarUkzApramitaBojanEH .
DAvanodIraRaniSAjAgarAtyuccaBAzaREH ..
kriyABiyogaBISokacintAvyAyAmamETunEH .
grIzmAhorAtraBuktAnte prakupyati samIraRaH ..
pittaM kawvamlatIkzRozRakawukroDavidAhiBiH .
SaranmaDyAhnarAtryardDavidAhasamayezu ca ..
svAdvamlalavaRasnigDagurvvaBizyandiSItalEH .
AsyAsvapnasuKAjIvadivAsvapnAdivfMhaREH ..
pracCardanAdyayogena BuktamAtravasantayoH .
pUrvvAhRe pUrvvarAtre ca SlezmA vakzyAmi SaNkarAn ..
miSrIBAvAt samastAnAM sannipAtastaTA punaH .
saNkIrRAjIrRavizamavirudDADyaSanAdiBiH ..
vyApannamadyapAnIyaSuzkaSAkAmamUlakEH .
piRyAkamftyavasarApUtiSuzkakfzAmizEH ..
dozatrayakarEstEstEstaTAnnaparivarttataH .
ftorduzwAt purovAtAt vigrahAveSaviplavAt ..
duzwAmAnnEratiSlezmagrahErjanmarkzapIqanAt .
miTyAyogAcca viviDAt pApAnAYca nizeva-
vaRAt ..
strIRAM prasavavEzamyAttaTA miTyopacArataH .
pratirogamiti krudDA rogaviDyanugAminaH .
rasAyanIM prapadyASu dozA dehe vikurvvate ..”
iti gAruqe sarvvaroganidAnaM 151 aDyAyaH ..
rogaviSezARAM OzaDAni gAruqe 189 . 190 .
191 . 192 . 193 . 194 . 195 . 196 .
197 . 198 . 199 aDyAyezu drazwavyAni ..
sarvvarogaharavEzRavakavacaYca tatrEva 200 aDyAye
drazwavyam .. * .. api ca .
“janakaH sarvvarogARAM durvvAro dAruRo jvaraH .
SivaBaktaSca yogI ca sa eva vikftAkftiH ..
BImastripAdastriSirAH zaqBujo navalocanaH .
BasmapraharaRo rOdraH kAlAntakayamopamaH ..
mandAgnistasya janako mandAgnerjanakAstrayaH .
pittaSlezmasamIrASca prARinAM duHKadAyakAH ..
vAyujaH pittajaScEva SlezmajaSca taTEva ca .
jvaraBedASca triviDAScaturTaSca tridozajaH ..
pARqukaH kAmalaH kuzWaH SoTaH plIhA ca SUlakaH .
jvarAtisAragrahaRIkASavraRahalImakAH ..
mUtrakfcCraSca gulmaSca raktadozavikArakaH .
AriSo mehajaH kubjo godaSca galagaRqakaH ..
BramarI sannipAtaSca visUcI dAruRI sati .
[Page4-181-c+ 52]
ezAM BedapraBedena catuHzazwirujaH smftAH ..
mftyukanyAsutAScete jarA tasyASca kanyakA .
jarA ca BrAtfBiH sArdDaM SaSvadBramati BUtalam ..
ete copAyavettAraM na gacCanti ca saMyutam .
palAyante ca taM dfzwvA vEnateyamivoragAH .. * ..
cakzurjalaYca vyAyAmaH pAdADastElasevanam .
karRatElaM mUrdDnitElaM jarAvyADivinASakam ..
vasante BramaRaM vahnisevAsvapnaM karoti yaH .
bAlAYca sevate kAle jarA taM nopagacCati ..
KAtaSItodakasnAyI sevate candanadravam .
nopayAti jarA taYca nidAGe'nilasevinam ..
prAvfquzRodakasnAyI GanatoyaM na sevate .
samaye ca samAhArI jarA taM nopagacCati ..
SaradrOdraM na gfhRAti BramaRaM tatra varjayet .
KAtasnAyI samAhArI jarA taM nopatizWati ..
KAtasnAyI ca hemante kAle vahniM nizevate .
BuNkte navAnnamuzRaYca jarA taM nopagacCati ..
SiSire'MSukavahniYca navozRAnnaYca sevate .
ya evozRodakasnAyI jarA taM nopagacCati ..
sadyomAMsaM navAnnaYca bAlA strI kzIraBojanam .
GftaYca sevate yo hi jarA taM nopagacCati ..
BuNkte sadanna kzutkAle tfzRAyAM pIyate jalam .
nityaM BuNkte ca tAmbUlaM jarA taM nopagcCati ..
daDi hEyaNgavInaYca navanItaM taTA SuBam .
nityaM BuNkte saMyamI yo jarA taM nEva gacCati ..
SuzkamAMsaM striyo vfdDA bAlArkaM taruRaM daDi .
saMsevantaM jarA yAti prahfzwA BrAtfBiH saha ..
rAtrO ye daDi sevante puMScalIYca rajasvalAm .
tamupEti jarA hfzwA BrAtfBiH saha sundari ! ..
rajasvalA ca kulawA cAvIrA jAradUtikA .
SUdrayAjakapatnI yA ftuhInA ca yA sati ! ..
yo hi tAsAmannaBojI brahmahatyAM laBettu saH .
tena pApena sArdDaM sA jarA tamupagacCati ..
pApAnAM vyADiBiH sArdDaM mitratA santataM Druvam .
pApaM vyADijarAbIjaM viGnabIjaYca niScitam ..
pApena jAyate vyADiH pApena jAyate jarA .
pApena jAyate dEnyaM duHKaM SokaM BayaM kaliH ..
tasmAt pApaM mahAvEraM dozabIjamamaNgalam .
BArate santataM santo nAcaranti BayAturAH ..
svaDarmmAcArayuktaYca dIkzitaM harisevakam .
gurudevAtiTInAYca BaktaM saktaM tapaHsu ca ..
vratopavAsayuktaYca sadA tIrTanizeviRam .
pApA dravanti taM dfzwvA vEnateyamivoragAH ..
etAn jarA na seveta vyADisaNGaSca durjjayaH .
sarvvaM boDyamasamaye kAle sarvvaM grahIzyati .. * ..
jvaraSca sarvvarogARAM janakaH kaTitaH sati .
pittaSlezmasamIrASca jvarasya janakAstrayaH ..
ete yaTA saYcaranti svayaM yAnti ca dehizu .
tameva viviDopAyaM sADvi matto niSAmaya ..
kzuDi jAjvalyamAnAyAmAhArABAva eva ca .
prARinAM jAyate pittaM cakre ca maRipUrake ..
tAlaM vilvaPalaM BuktvA jalapAnaYca tatkzaRam .
[Page4-182-a+ 52]
tadeva tu Bavet pittaM sadyaHprARaharaM param ..
taptodakaYca Saradi BAdre tiktaM viSezataH .
dEvagrastaSca yo BuNkte pittaM tasya prajAyate ..
saSarkaraYca DanyAkaM pizwaM SItodakAnvitam .
caRakaM sarvvagavyaYca daDitakravivarjjitam ..
vilvatAlaPalaM pakvaM sarvvamakzArameva ca ..
ArdrakaM mudgayUzaYca tilapizwaM saSarkaram ..”
akzArasTAne Ekzavamiti ca pAWaH .
“pittakzayakaraM sadyo valapuzwipradaM param .
pittanASaYca tadbIjamuktamanyaM niboDa me ..
BojanAnantaraM snAnaM jalapAnaM vinA tfzA .
tilatElaM snigDatElaM snigDamAmalakIdravam ..
paryyuzitAnnaM takraYca pakvaramBAPalaM daDi .
CAyAmbuSarkarAtoyaM susnigDasTalasevanam ..
nArikelodakaM rUkzasnAnaM paryyuzitaM jalam .
tarumuYjapakvaPalaM supakvakarkawIPalam ..
KAtasnAnaYca tarzAsu mUlakaM SlezmakAraRam .
brahmaranDre ca tajjanma mahadvIryyavinASanam ..
vahnisvedaM BfzwiBaNgaM pakvatElaM viSozakam .
BramaRaM SuzkaBakzaYca SuzkapakvaharItakI ..
piRqArakamapakvaYca ramBAPalamapakvakam .
veSavArasinDuvAramanAhAramapAnakam ..
saGftaM rocanAcUrRaM saGftaM SuzkaSarkaram .
marIcaM pippalISuzkamArdrakaM jIrakaM maDu ..
dravyARyetAni ganDarvvi sadyaH SlezmaharARi ca .
balapuzwikarARyeva vAyubIjaM niSAmaya ..
BIjanAnantaraM sadyo gamanaM DAvanaM taTA .
CedanaM vahnitApaSca SaSvadBramaRamETunam ..
vfdDastrIgamanaYcEva manaHsantApa eva ca .
atirUkzamanAhAraM yudDaM kalahameva ca ..
kawuvAkyaM BayaM SokaH kevalaM vAyukAraRam .
AjYAKyacakre tajjanma niSAmaya tadOzaDam ..
pakvaramBAPalaYcEva sabIjaM sarkarodakam .
nArikelodakaYcEva sadyastakraM sumizwakam ..
mAhizaM daDi mizwaYca kevalaM vA saSarkaram .
sadyaHparyyuzitAnnaYca sOvIraM SItalodakam ..
pakvatElaviSezaSca tilatElaYca kevalam .
lANgalItAlaKarjjUramustamAmalakIdravam ..
SItalozRodakasnAnaM susnigDacandanadravam .
snigDapadmapatratalpaM susnigDavyajanAnilaH ..
etatte kaTitaM vatse ! sadyo vAtapraRASanam . * .
vAyavastriviDAH puMsAM kleSasantApakAmajAH ..
vyADisaMGaSca kaTitastantrARi viviDAni ca .
tAni vyADipraRASAya kftAti sadBireva ca ..
tantrARyetAni sarvvARi vyADikzayakarARi ca .
rasAyanAdayo yezu copAyaSca sudurllaBaH ..
na SaktaH kaTituM sADvi yATArTyaM vatsareRa ca .
tezAYca sarvvatantrARAM kftArTAnAM vicakzaREH ..”
iti brahmavEvartte brahmaKaRqe 16 aDyAyaH ..
aTa vyADilakzaRam . tatra vAgBawaH .
“rogastu dozavEzamyaM dozaSAmyamarogatA .
rogA duHKasya dAtAro jvarapramftayo hi te ..
[Page4-182-b+ 52]
te ca svABAvikAH kecit kecidAgantavaH
smftAH .
mAnasAH kecidAKyAtAH kaTitAH ke'pi
kAyikAH ..”
tatra svABAvikAH SarIrasvaBAvAdeva jAtAH .
kzutpipAsAsuzupsAjAgarAmftyupraBftayaH .. aTavA
svasya BAvAdutpatterjAtAH svABAvikAH sahajA
iti yAvat . te ca janmAnDAdayaH . Aga-
ntavo'BiGAtAdijanitAH . aTavA janmottara-
BAvinaH . mAnasAH kAmakroDaloBamohaBayA-
BimAnadEnyapESunyavizAderzAsUyAmAtsaryyapraBf-
tayaH . aTavA unmAdApasmAramUrcCABramatamaH-
sannyAsapraBftayaH . kAyikAH pARqurogapraBftayaH ..
“karmmajAH kaTitAH keciddozajAH santi cApare .
karmmadozodBavAScAnye vyADayastriviDAH smftAH ..”
tatra karmmajA vyADayaH . yat prAktanaM duzkarmma-
prabalaM vyADirUpaM kevalaM BoganASyaM prAyaScitta-
nASyaM vA tato jAtAH na tu duzwavAtAdidozeRa
janitAH . taTA .
“yaTASAstrantu nirRItA yaTAvyADi cikit-
sitAH .
na SamaM yAnti ye rogAste jYeyAH karmmajA buDEH ..”
dozajAH miTyAhAravihAraprakupitavAtapitta-
kaPajAH .. * .. nanu miTyAhAravihAriRAmapi
prAktanasukftena nErujyaM dfSyata eva tato dozaje-
zvapi prAktanakarmmEva kAraRaM tat kaTaM dozajA
iti . ucyate . dozajezvapi vastuta AdikAraRaM
duzkarmma varttata eva kintu tatra miTyAhAra-
vihAraBUzitA dozA hetavo dfSyata iti dozajA
ityucyata iti samADiH .. * .. karmmadozodBavAH .
“svalpadozo garIyAMsaste jYeyAH karmmadozajAH .”
atra kAraRaM duzkarmmaprabalaM yato dozAlpatve'pi
vyADergarIyastvaM tatkarmmakzayAdeva kzIRaM Bavati .
dozAstu svalpA api nidAnatvenoktA dfSyanta
eveti . dozARAM kAraRantu manyata iti karmma-
dozodBavAH .
“karmmakzayAt karmmakftA dozajAH svasvaBezajEH .
karmmadozodBavA yAnti karmmadozakzayAt kzayam ..”
dozajAH svasvaBezajEriti dozajezvAdikAraRaM
duzkarmma tadBezajArTadravyakzayAdijanitaduHKaBogena
kawutiktakazAyAdyahfdyaBakzaRAdijanitaduHKaBo-
gena ca kzayaM yAti . SezAdfzwahetavo dozAste
svasvaBezajEH kzayaM yAntItyarTaH .
“sADyA yApyA asADyASca vyADayastriviDAH
smftAH .
suKasADyaH kazwasADyo dbiviDaH sADya ucyate ..”
yApyalakzaRamAha .
“yApanIyantu taM vidyAt kriyAM DArayate hi tam .
kriyAyAntu nivfttAyAM sadyo yaSca vinaSyati ..
prAptA kriyA DArayati suKinaM prApyamAturam .
prapratizyadivAgAraM stamBo yatnena yojitaH ..
sADyA yApyatvamAyAnti yApyAScAsADyAtAM taTA .
[Page4-182-c+ 52]
Gnanti prARAnasADyAstu narARAmakriyAvatAm ..”
akriyAvatAM cikitsArahitAnAm .. * ..
aTopadravalakzaRam .
“rogAramBakadozasya prakopAdupajAyate .
yo'nyo vikAraH sa buDErupadrava ihoditaH ..”
aTArizwasya lakzaRamAha .
“rogiRo maraRaM yasmAdavaSyamBAvi lakzyate .
tallakzaRamarizwaM syAdrizwaYcApi taducyate ..”
aTa rogasya cikitsAlakzaRamAha .
“yA kriyA vyADiharaRI sA cikitsA niga-
dyate .
dozaDAtumalAnAM yA sAmyakft sEva rogahft ..”
kriyAtra karmma . vyADirhniyate'nayeti vyADi-
haraRI . karaRADikaraRayoSceti sUtreRa karaRArTe
lyuw . taTA ca .
“yABiH kriyABirjAyante SarIre DAtavaH samAH .
sA cikitsA vikArARAM karmma tadBizajAM
matam ..
yA hyudIrRaM Samayati nAnyaM vyADiM karoti ca .
sA kriyA na tu yA vyADiM haratyanyamudIrayet ..”
kriyAtra cikitsA . taTA cAmarasiMhaH .
“AramBo nizkftiH SikzA pUjanaM saMpraDAraRam .
upAyaH karmma cezwA ca cikitsA ca nava kriyAH ..”
iti .. * ..
aTa cikitsAviDyupadeSaH .
“jAtamAtraScikitsaH syAnnopekzyo'lpatayA gadaH .
vahniSatruvizEstulyaH svalpo'pi vikarotyasO ..
rogamAdO parIkzeta tato'nantaramOzaDam .
tataH karmma Bizak paScAt jYAnapUrvvaM samAcaret ..”
ayamarTaH . Bizak AdO rogaM parIkzeta vicA-
rayet . tato'nantaraM OzaDaM vicArayet . tataH
paScAt rogOzaDavicArAnantaraM jYAnapUrvvaM sAva-
DAno na tu avajYayA karmma cikitsAmOzaDa-
dAnAdirUpaM samAcaredityarTaH .. * .. rogAjYAne
cikitsAkaraRe dozamAha .
“yastu rogamavijYAya karmmARyAraBate Bizak .
apOzaDaviDAnajYastasya sidDiryadfcCayA ..”
yadfcCayA sveritayA sidDirBavati nApi BavatI-
tyarTaH . anyacca .
“OzaDaM kevalaM karttuM yo jAnAti na cAmayam .
vEdyakarmma sa cet kuyyAdvaDamarhati rAjataH ..” * ..
rogajYAne BezajAjYAne dozamAha .
“yastu kevalarogajYo BezajezvavicakzaRaH .
taM vEdyaM prApya rogI syAdyaTA nOrnnAvikaM
vinA ..”
nAvikaM karRaDAraM vinA yaTA nOH saNkawe patati
taTA rogItyarTaH . anyacca .
“yastu kevalaSAstrajYaH kriyAsvakuSalo Bizak .
sa muhyatyAturaM prApya BIruH SastrIva cAhavam ..”
rogOzaDayorjYAne guRamAha .
“yastu rogaviSezajYaH sarvvaBEzajyakovidaH .
deSakAlaviBAgajYastasya sidDirna saMSayaH ..
[Page4-183-a+ 52]
AdAvante rujAM jYAne prayateta cikitsakaH .
BezajAnAM viDAne'Ta tataH kuryyAccikitsitam ..”
cikitsitamityatra BAve ktaH . iti BAva-
prakASe pUrvvaKaRqaH .. * .. aTa yena rogARAM
jYAnaM syAttattadAha .
“hetustadanu saMprAptiH pUrvvarUpaYca lakzaRam .
taTEvopaSayaH paYca rogavijYAnahetavaH ..”
tatra hetorlakzaRamAha
“yattu na syAdbinA yena tasya tadDeturucyate .
SAstre saMvyavahArAya tatparyyAyAn pravakzmahe ..
nidAnaM kAraRaM heturnnimittaYca nibanDanam .
mUlamAyatanaM tattu pratyayo'pi nigadyate ..”
tatra heturvyADInAM jYAnAya heturyaTA . varzA-
rUkzaSramahimAnaSanAtimETunaSokacintABrayA-
dayo vAtaprakopahetavo vAtajAn vyADIn boDa-
yanti . SaratkawvamlozRatIkzRakroDatfzAkzuDABi-
GAtAdayaH pittaprakopahetavaH pittajAn vyADIn
boDayanti . vasantamaDurasnigDaSItAdayaH kaPa-
prakopahetavaH kaPajAn vyADIn boDayanti .. * ..
aTa saMprApterlakzaRamAha
“yaTA duzwena dozeRa yaTA cAnuvisarpatA .
utpattiryAmayasyAsO saMprAptirjjAtirAgatiH ..”
yaTA duzwena dozeRa yaTA kAraRaBedena duzwena
dozeRa . yaTA cAnuvisarpatA anekaDA dozARAM
visarpaRamUrdDvADastiryyagAdigatiBedena . taTA ca
visarpatA Amayasya yA utpattiH asO
saMprAptiH . SAstre vyavahArAya saMprApteH paryyAyA-
vAha jAtirAgatiriti . saMprApterOpADika-
BedAnAha .
“saMKyAvikalpaprADAnyabalakAlaviSezataH .
sA Bidyate yaTAtreva vakzyante'zwO jvarA iti ..”
saMKyAdirUpA ye viSezAsteByaH sA saMprApti-
rBidyate BedavatI kriyate ityarTaH . tatra saMKyAM
vivfRoti . yaTA jvaro'zwaDA atIsAraH zaq-
viDa ityAdi . vikalpaM vivfRoti . dozARAM
samavetAnAM vikalpo'MSAMSakalpanA . sama-
vetAnAM samuditAnAM dozARAM aMSAMSakalpanA
hInamaDyADikaBedErBAgakalpanA vikalpaH .. * ..
prADAnyaM vivfRoti .
“svAtantryapAratantryAByAM vyADeH prADAnyamAdi-
Set .
vyADeH svAtantryeRa prADAnyaM pAratantryeRAprADA-
nyaYca vadedityarTaH . yaTA svatantrasya jvarasya
prADAnyaM jvarADInAnAM SvAsAdInAmaprADA-
nyam .. * .. balaM vivfRoti .
“hetvAdikArtsnyAvayavErbbalAbalaviSezaRam .”
atrApi vyADerityanuvarttate . hetvAdeH hetupUrvva-
rUpARAM kArtsnyena sAkalyena . avayavEH eka-
deSena . vyADerbbalAbalayorvviSezaRaM viSeza-
boDaH .. * .. kAlaM vivfRoti .
“naktaM dinarttuBuktAMSErvyADikAlo yaTAbalam .”
naktamatrAvyayaM rAtrivAcakam . etenEtaduktaM
[Page4-183-b+ 52]
yasminnaktAderaMSe yasya dozasya prakopa ukto'sti
so'MSastaddozajasya vyADeH kAla ityarTaH .
naktAderaMSezu vAtAdiprakopa ukto vAgBawena .
“te vyApigo'pi hfnnAByoraDomaDyordDvasaMSrayAH .
vayo'horAtriBuktAnAmantamaDyAdigAH kramAt ..”
iti ..
te vAtapittakaPAH . ftuzu vAtAdikopo yaTA,
“varzAsu SiSire vAyuH pittaM Saradi uzmake .
vasante tu kaPaH kupyedezA prakftirArttavI ..” * ..
saMprAptirvyADInAM jYAnAya heturyaTA . miTyA-
hAravihArakupitavAtAdyAmASayagamanarasadUzaRa-
kozWAgnirvvahirnirasanarUpaM jvarotpattiprakAraM
boDayati taTA vyADInAM saMKyAdozAMSAMSa-
kalpanAprADAnyabalakAlAMSca boDayati . tezu
jYAnezu cikitsAviSezaH syAt .. * .. aTa
pUrvvarUpasya lakzaRamAha .
“pUrvvarUpantu tadyena vidyAdBAvinamAmayam .
sAmAnyaYca viSizwaYca dviviDaM tadudAhftam ..
sAmAnyaM tatra dozARAM viSezEranaDizWitam .
viSizwamIzadbyaktaM syAt viSezESca samanvitam ..”
dozARAM viSezAH jfmBAtiSayanetradAhAgni-
mAndyAdayaH . tatra pUrvvarUpaM vyADInAM jYAnAya
heturyaTA . SramAdayo BAvinaM jvaraM boDayanti .
aTa ca ta eva SramAdayo'tiSayitajfmBAyuktA
BAvinaM vAtajvaraM netradAhayuktA BAvinaM pitta-
jvaraM vahnimAndyayuktA BAvinaM SlezmajvaraM boDa-
yanti .. * .. aTa lakzaRasya lakzaRamAha .
“pUrvvarUpaM viSizwaM yadvyaktaM tallakzaRaM smftam .
saMsTAnaM liNgacihne ca vyaYjanaM rUpamAkftiH ..”
viSizwaM pUrvvarUpaM IzadvyaktaM rUpaM tadeva samya-
gvyaktaM lakzaRaM smftam . tatra SAstre vyavahArAya
paryyAyAnAha saMsTAnamityAdi . lakzaRaM vyADe-
rjYAnAya heturyaTA . svedAvaroDaH santApaH
sarvvANgagrahaRaYca yugapadetallakzaRaM jvara boDa-
yati .. * .. aTopaSayasyaM lakzaRamAha .
“OzaDAnnavihArARAmupayogaM suKAvaham .
nfRAmupaSayaM vidyAt sa hi sAtmyamiti smftaH ..”
tatra vAtasyopaSayamAha .
“maDuralavaRasAmlasnigDanasyozRanidrA-
gururucikaravastisvedasaMmaddanAni .
dahanajaladaSezAByaNgasantarpaRAni
prakupitapavamAnaM SAntametAni kuryyuH ..”
aTa pittasyopaSayamAha .
“tiktasvAdukazAyaSItapavanacCAyAniSAvIjana-
jyotsnABUgfhayantravArijaladastrIgAtrasaMspa-
rSanam .
sarpiH kzIraviMrekasekaruDirasrAvapradehAdikaM
pAnAhAravihAraBezajamidaM pittaM praSAntiM
nayet ..”
aTa kaPasyopaSayamAha .
“rUkzakzArakazAyatiktakawukavyAyAmanizWIvanaM
DUmAtyuzRaSirovirekavamanaM svedopavAsAdikam .
[Page4-183-c+ 52]
tfqGAtADvaniyudDajAgarajalakrIqANganAsevanaM
pAnAhAravihAraBezajamidaM SlezmARamugraM haret ..”
jalakrIqA kaTaM kaPaM harati tadAha . jala-
krIqAjanitaSEtyenAvarudDadehozmA paNkalipta-
pAkAgnirivogro BUtvA kaPaM Sozayati iti
samADiH .. * .. upaSayo vyADerjYAnAya heturyaduktaM
carakeRa . gUQaliNgaM saNkIrRalakzaRaYca vyADimupa-
SayAnupaSayAByAM parIkzeteti . taTA ca suSrute .
“aByaNgasvedanasnehErvikAro vAtiko na yaH .
SAmyettatra tu vijYeyaM raktamAtrAsti dUzitam ..
sarvvezAmeva rogAnAM nidAnaM kupitA malAH .
tatprakopasya tu proktaM viviDAhitasevanam ..”
sarvvezAM rogAnAM nidAnaM sannikfzwaM kAraRam .
kupitAH svahetuduzwAH . malA vAtapittakaPA
evetyanvayaH . taTA ca vAgBawaH . dozA eva hi
sarvvezAM rogARAmekakAraRamiti . natvAgantuja-
vyADizu vyaBicAraH syAt . tanna tatrApyutpattya-
nantaraM dozaprakopasyAvaSyaM BAvitvAt . utpanna-
dravyezu guRayogasyeva . iti BAvaprakASaH .. * ..
pApajarogA yaTA . SAtAtapIyakarmmavipAke .
“kuzWaYca rAjayakzmA ca prameho grahaRI taTA .
mUtrakfcCrASmarIkASA atisAraBagandarO ..
duzwavraRaM gaRqamAlA pakzAGAto'kzinASanam .
ityevamAdayo rogA mahApApodBavAH smftAH .
jalodarayakftplIhaSUlarogavraRAni ca .
SvAsAjIrRajvaracCarddiBramamohagalagrahAH .
raktArvvudavisarpAdyA upapApodBavA gadAH ..
daRqAvatAnakaScitravapuHkampavicarccikAH .
valmIkapuRqarIkAdyA rogAH pApasamudBavAH ..”
taTA .
“arSaAdyA nfRAM rogA atipApAdBavanti hi .
anye ca bahuDA rogA jAyante rogasaNkarAH .
ucyante hi nidAnAni prAyaScittAni ca
kramAt ..”
sarvvaroganASakadAnaM yaTA . hemAdriDftadAna-
KaRqe BagavadvAkyam .
“suvarRadAnaM sarvvezAM rogARAM nASakAraRam .
tasmAt sarvvaprayatnena karttavyaM kamalodBava ..”
iti malamAsatattvam .. * ..
aTArogyasnAnadinam . tatra tiTayo riktAH
praSastAH . daSamIpratipaddvitIyAtrayodaSI-
paYcamIBinnA maDyamAH . tatra nakzatrARi . svAtI-
SravaRADanizWASataBizAjyezWAhastApuzyapUrvvA-
zAQApUrvvaPalgunIpUrvvaBAdrapanmaGABaraRImfga-
SirAMsi . tatra vArAH krUrAH . tatra yogo vyatI-
pAtaH . aSoBanaScandraH . lagnApekzayA kendrezu
pApagrahaH . iti jyotistattvam .. api ca .
“candrASudDO vyatIpAte BOmArkaSanivAsare .
vraRamukto vyADimuktaH kfSaH snAnaM samAcaret ..
pUrvvAtrayamaGASlezA BaraRI kfttikA taTA .
ArdrAyAYca tiTO rikte cArogyasnAnamAcaret ..”
iti jyotiHsArasaMgrahaH ..
<LEND>
