<L>18252<pc>2-819-c<k1>nadI<k2>nadI
nadI¦, strI, (nadatIti . nada + aca . pacAdigaRe
nadaw iti nirddeSAt wiqQeqi NIp .) azwa-
sahasraDanuranyUnavyAptatoyA . sA ca gaNgAyamunA-
sarasvatIkAverIgodAvarIpraBftiH . tasyA lakza-
RamAha CandogapariSizwam .
“DanuHsahasrARyazwO ca gatiryAsAM na vidyate .
na tA nadISabdavahA garttAstAH parikIrttitAH ..”
iti tiTitattvam ..
tatparyyAyaH . sarit 2 taraNgiRI 3 SEvalinI 4
tawinI 5 hradinI 6 DunI 7 srotasvatI 8
dvIpavatI 9 sravantI 10 nimragA 11 ApagA 12 .
ityamaraH . 1 . 10 . 30 .. hrAdinI 13 DuniH 14
srotasvinI 15 srotovahA 16 sAgaragAminI 17
apagA 18 . iti BarataH .. nirJariRI 19
sarasvatI 20 samudragA 21 kUlaNkazA 22 kUla-
vatI 23 SEvAlinI 24 sinDuH 25 samudra-
kAntA 26 sAgaragA 27 kfzRA 28 roDo-
vatI 29 vAhinI 30 . tajjalaguRAH . svacCa-
tvam . laGutvam . dIpanatvam . pAcanatvam .
rucyatvam . tfzRApahatvam . paTyatvam . maDu-
ratvam . IzaduzRatvaYca .. * ..
“sarvvA gurvvI prANmuKI vAhinI syA-
llaGvI paScAdvAhinI niScayena .
deSe deSe tadguRA sA viSezA-
nnEzA Datte gOravaM lAGavaYca ..
prAyo mfduvahA gurvvo laGvyaH SIGravahAH smftAH .
nadyaH pAzARasikatAvAhinyo vimalodakAH ..
himavatpraBavA yASca jalaM tAsvamftopamam ..
vinDyAt prAcI prAcyavAcI pratIcI
yA codIcI syAnnadI sA krameRa .
vAtArogyaM SlezmapittArttilopaM
pittodrekaM paTyapAkaYca Datte ..
pAripAtraBavA yASca vinDyAKyapraBavASca yAH .
SirohfdrogakuzWAnAM tA hetuH SlIpadasya ca ..”
iti rAjanirGaRwaH ..
(yaTA ca .
“taTA prAcyAM gamAScAnyAH paScimAnugamAstaTA .”
“sasEkatA sapAzARA dbiviDA cAmbuvAhinI .
evaM caturvviGA nadyo vAtapittakaPAtmikAH ..
sadAvahAyAstvanavadyamuzRaM
marutkaPAnAM SamanaYca tasyAH .
nIraM vasante hitakfdviSezAt
nadIBavaM nEva himAgame ca ..
GanavimalaSilAnAM sPAlanAjjAtaPenaM
bahulasajalavIcicCannasaMkzoBadfptam .
[Page2-820-a+ 52]
nanu laGu ca suSItaM nEva cozRaM GanaYca
harati pavanapittaM SlezmakfdvAri samyak ..
iti pAzARanadIvAriguRAH .. * ..
suGanavimalatoyaM sEkatAyAH pravAhaM
na ca Bavati laGutvaM SlezmakfdDanti pittam .
Bavati maDuramevaM kiYciduzRaM kazAyaM
Bavati ca suKakfttacCozamUrcCAM nihanti ..
iti sabAtukAnadIvAriguRAH .. * ..
himavatpraBavA nadyaH puRyA devarzisevitAH .
GanapAzARasikatAvAhinyo vimalodakAH ..
hanti vAtakaPaM toyaM SramaSozavinASanam .
kiYcit karoti vA pittaM tridozaSamanaYjalam ..
malayapraBavA nadyaH SItatoyAmftopamAH .
hanti vAtaYca pittaYca BramaSozaSramApaham ..
gaNgA sarasvatI SonaM yamunA sarayUH sacI .
veRA irAvatI nIlA uttarAt pUrvvavAhinI ..
himavatpraBavA hyetA himasamBavaSItalAH .
samAH sarvvaguRErnadyo vAtaSlezmaharA nfRAm ..
AsAM navaSatEryuktA gaNgA pUrvvasamudragA .
taTA carmmanvatI vetravatI pArAvatI taTA ..
siprA mahApradIptA ca fzikulyA payasvinI .
SevantI SEvalinyaSca sinDuyuktAH samudragAH ..
vAtapittaharaM nIraM tridozaGnamataHparam .
SramamlAniharaM vfzyaM uttarASAnugAminI ..
iti nadya uttarAnugAH .. * ..
tApI tApA ca golomI gomatI SAlitA mahI .
sarasvatIyutA nadyo narmmadA paScimAnugAH ..
AsAM jalaM GanaM SItaM pittaGnaM kaPakfttaTA .
vAtadozaharaM hfdyaM kaRqUkuzWavinASanam ..
paScimAdrisamudBUtA gOtamI puRyaBAvanA .
asyAH SItaM jalaM vApi kaPavAtavikArakft ..
pittapraSamanaM balyaM mUtradozavikArakft .
puRyA payasvinI vetA praRItA ca varAnanA ..
droRA govardDanI cAnyA gOtamyAnugatA imAH .
AsAM jalaM GanaM nAtivAtaSlezmavikArakft ..
pUrvvasAgaragAScEva nadyo navaSatEryutAH ..
kAverI vIrakAntA ca BImA cEva payozRikA .
viBAvarI viSAlA ca gOrIdA madanasvasA ..
pArvvatI cAparA nadyo dakziRAdrigamA himAH .
pratyekaSo na seveta yuktAyASca pfTak pfTak ..
sarvvAsAM parisaNKyA ca SatAnAYcEkaviMSatiH .
kroSaM kroSaM Bavet kulyA yojane yojane nadI ..
yojanaddayato jYeyA mahAnIrA buDErnadI ..”
iti hArIte praTame sTAne saptame'DyAye ..
“paScimodaDigAH SIGravahA yAScAmalodakAH .
paTyAH samAsAttA nadyo viparItAstvato'nyaTA .
upalAsPAlanAkzepavicCedEH KeditodakAH ..
himavanmalayodBUtAH paTyAstA eva ca sTirAH .
kfmiSlIpadahftkaRWaSirorogAn prakurvvate ..
pracyAvantyA parAntotTA durnAmAnimatendrajAH .
udaraSlIpadAtaNkAn sahyavinDyodBavAH punaH ..
kuzWapARquSirorogAn dozaGnAH pAripAtrajAH .
[Page2-820-b+ 52]
balapOruzakAriRyaH -- ..”
iti vABawe sUtrasTAne paYcame'DyAye ..
“tatra nadyaH paScimABimuKAH paTyA laGUdakatvAt .
pUrvvABimuKAstu na praSasyante gurUdakatvAt .
dakziRABimuKA nAtidozalAH sADAraRatvAt .”
“prAyeRa nadyo maruzu satiktA lavaRAnvitAH .
IzatkazAyA maDurA laGupAkA bale hitAH ..”
iti suSrute sUtrasTAne 45 aDyAye ..
“vasuDA kIwasarpAKumalasandUzitodakAH .
varzAjalavahA nadyaH sarvvadozasamIraRAH ..”
iti carake sUtrasTAne 27 aDyAye ..)
BAratavarze nadyo yaTA . gaNgA sinDuH sarasvatI
SatadruH vitastA vipASA candraBAgA sarayUH
yamunA rAvatI devikA kuhUH gomatI DUta-
pApA bAhudA dfzadvatI kOSikI nisvIrA
gaRqakI cakzuzmatI lohitA . ityetA himavat-
pAdanirgatAH .. vedasmftI vedavatI sinDuH aparRA
candanA sadAcarA rohipArA carmmaRvatI
vidiSA vetravatI vayantI . ityetAH pAripAtro-
dBavAH .. SoRA jyotIraTA narmmadA surasA
mandAkinI daSArRA citrakUwA tamasA pippalA
karatoyA piSAcikA citrotpalA viSAlA
vaYjukA bAlukA vAhinI BuktimatI virajA
paNkinI rivI . ityetA fkzaprasUtAH .. maRi-
jAlA SuBA tApI payozRI SIGrodA vezRA
pASA vEtaraRI vedI pAlA kumudbatI toyA durgA
antyA girA . etA vinDyapAdodBavAH .. godA-
varI BImaraTI kfzRA veRA vaYjulA tuNgaBadrA
suprayogA brahmakAverI SatamAlA tAmraparRI
puzyAvatI utpalAvatI . ityetA malayajAH ..
triyAmA fzikulyA ikzurA trividAlA mUlinI
vaMSavarA mahendratanayA fzikA luzatI manda-
gAminI palASinI . ityetAH SuktimatpraBavAH .
etAH prADAnyena kulaparvvatanadyaH . SezAH kzudra-
nadyaH . iti varAhapurARam .. * ..
“kElAsapAdasamBUtaM puRyaM SItajalaM SuBam .
mandodakaM nAma saraH payastu daDisanniBam ..
tasmAt praBavate divyA nadI mandAkinI SuBA .
divyaYca candanantatra tasyAstIre mahadvanam ..
prAguttareRa kElAsAt divyaM sOganDikaM girim .
sarvvaDAtumayaM divyaM SavalaM parvvataM prati ..
candrapraBo nAma giriH saSukro ratnasanniBaH .
tatsamIpe saro divyamacCodannAma viSrutam ..
tasmAt praBavate divyA nadI hyacCodakA SuBA .
tasyAstIre vanaM divyaM mahaccEtraraTaM SuBam ..
tasmin girO nivasati maRiBadraH sahAnugaH .
yakzaH senApati krUrErguhyakEH parivAritaH ..
puRyA mandAkinI cEva nadI hyacCodakA SuBA .
mahImaRqalamaDye tu pravizwe te mahodaDim ..
kElAsAddakziRaprAcyAM SivaM sarvvOzaDiM girim
manaHSilAmayaM divyaM SavalaM parvvataM prati ..
lohito hemaSfNgastu giriH sUryyapraBo mahAn .
[Page2-820-c+ 52]
tasya pAde mahaddivyaM lohitaM sumahat saraH ..
tasmAt praBavate puRyo lohitaSca nado mahAn .
devAraRyaM viSokaYca tasya tIre mahadvanam ..
tasmin girO nivasati yakzo maRiDaro balI .
sOmyEH saDArmmikEScEva guhyakEH parivAritaH ..
kElAsAt paScimodIcyAM kakudmAnozaDIgiriH .
kakudmati ca rudrasya utpattistrikakudmataH ..
tadaYjanantrEkakudaM SElaM trikakudaM prati .
sarvvaDAtumayastatra sumahadbEdyuto giriH ..
tasya pAde mahaddvivyaM mAnasaM sidDasevitam .
yasmAt praBavate puRyA sarayUrlokapAvanI ..
kElAsAt paScimAmASAM divyaH sarvvOzaDirgiriH .
aruRaH parvvataSrezWo rukmaDAtuviBUzitaH ..
Bavasya dayitaH SrImAn parvvato hemasanniBaH .
tasya pAde mahaddivyaM saraH kAYcanabAlukam ..
tasya pAdAt praBavati SElodaM nAma tat saraH .
tasmAt praBavate puRyA nadI SElodakA SuBA ..
sA vaNkzuSItayormmaDye pravizwA paScimodaDim .
aByuttareRa kElAsaM SivaM sarvvOzaDiM girim ..
gOrantu parvvataSrezWaM haritAlamayaM prati .
hiraRyaSfNgaH sumahAn divyOzaDimayo giriH ..
tasya pAde mahaddivyaM saraH kAYcanabAlukam .
ramyaM bindusaro nAma yatra rAjA BagIraTaH ..
gaNgArTe sa tu rAjarziruvAsa bahulAH samAH .
tatra tripaTagA devI praTamantu pratizWitA ..
somapAdAt prasUtA sA saptaDA pratiBajyate .
Bavasya sANge patitA saMrudDA yogamAyayA ..
tato visarjjayAmAsa sapta srotAMsi gaNgayA .
trIRi prAcImaBimuKaM pratIcIM trIRyaTEva ca ..
srotAMsi tripaTAyAstu pratyapadyanta saptaDA .
nalinI hrAdinI cEva pAvanI cEva prAcyagA ..
SItA vaNkzuSca sinDuSca tisrastA vE pratIcyagA .
saptamI tvanugA tAsAM dakziRena BagIraTam ..
tasmAdBAgIraTI sApi pravizwA dakziRodaDim .
saptEtAH plAvayanti sma varzantadDimamAhvayam ..
prasUtAH sapta nadyastu SuBA bindusarodBavAH .
tAn deSAn plAvayanti sma mlecCaprAyAMSca sarvvaSaH ..
salilAn kusturAMScInAn varvvarAn yavanAn
KaSAn .
sUtkulAMSca kulatTAMSca aNgalOkyAvarAMSca yAn ..
kftvA dbiDA himavantaM pravizwA dakziRIdaDim .
aTa cInamarUMScEva kAlakAMScEva cUlakAn ..
tuzArAn varvvarAn kArAn pahlavAn pAradAn
SakAn .
etAn janapadAn vaNkzaH plAvayantyudaDiM gatA ..
varadAn kUwajAMScEva gAnDArAnOrasAn kuhUn .
SivasOrAnindramarUn vasAtIn samatejasA ..
sEnDavArawwakAverAn kupaTAn BImarOrukAn .
SunAmuKAMScordDamarUn sinDuretAnnizevate ..
ganDarvvAn kinnarAn yakzAn rakzovidyADaro-
ragAn .
kalApagrAmakAMScEva taTA kiMpuruzAnnarAn ..
[Page2-821-a+ 52]
kirAtAMSca pulindAMSca kurUn vE BaratAnapi .
pAYcAlakOSikAn matsyAnmAgaDANgAMstaTEva ca ..
brahmottarAMSca vaNgAMSca tAmaliptAMstaTEva ca .
etAn janapadAnAryyAn gaNgA tArayate SuBA ..
tataH pratihatA vinDye pravizwA dakziRodaDim .
tatastu hrAdinI puRyA prAcImaBimuKA yayO ..
plAvayantyapakAMScEva nizAdAnapi sarvvaSaH .
DIvarAnfzikAMScEva taTA lInamuKAnapi ..
kekarAnekavarRAMSca kirAtAnapi cEva hi .
kAlandarAn vivarRAMSca kuSikAn svargaBUmikAn ..
sA maRqale samudrasya tiroBUtvA tu sarvvaSaH .
tatastu pAvanI cEva prAcImeva diSaM yayO ..
kupaTAn plAvayantI sA indradyumnasarAMsyapi .
taTA KarapadAn deSAn vetraSaNkupaTAnapi ..
maDye cojjAnakamarUn kuTaprAvaraRAnapi .
indradvIpAt samudraM sA pravizwA lavaRodaDim ..
tatastu pAvanI prAyAt prAcImASAM javena tu .
tomarAn plAvayantI sA haMsamArgAn samfdDakAn ..
pUrRAn darBAMSca sevantI BittvA sA bahuDA
girim .
karRaprAvaraRAn prApya gatA sASvamuKAnapi ..
sikatAparvvatamarUn gatvA vidyADarAn yayO .
vAmimaRqalakozWantu sA pravizwA mahat saraH ..
tAsAM nadyupanadyaSca SataSo'Ta sahasraSaH .
upagacCanti tA nadyo yato varzati vAsavaH ..
hemakUwasya pfzWe tu sarpARAmutsavaH smftaH .
sarasvatI praBavati tasmAt jyotizmatI tu yA ..
avagAhetoBayataH samudrO pUrvvapaScimO .
saro vizRupadaM nAma nizaDe parvvatottame ..
tasmAt dbayaM praBavati ganDarvvI nakulA ca teM .
meroH pArSvAt praBavati hradaScandrapraBo mahAn ..
jambuScEva nadI puRyA yasyAM jAmbunadaM smftam .
payodastu hrado nIlaH sa SuBaH puRqarIkavAn ..
puRqarIkA payodA ca tasmAdvE saMprasUyate .
sarastu sarasaScEva smftamuttaramAnasam ..
mfgyA ca mfgakAntA ca tasmAdva saMprasUyate .
hradAH kuruzu viKyAtAH padmamInakulAkulAH ..
nAmnA te vijayA nAma dvAdaSodaDisanniBAH .
teByaH SAntA ca mADvI ca dve nadyO saMprasU-
yataH ..”
iti matsyapurARe 101 aDyAyaH .. * ..
aTa siprAdisaptanadyutpattikAraRam .
“evaM vivAhya viDivat sOvarRe mAnasAcale .
arunDatI vaSizWastu modamApa tayA saha ..
tatra yat patitaM toyaM mAnasAcalakandare .
vivAhAvaBfTArTAya SAntyarTaM vasuDAkftam ..
brahmavizRumahAdevapARiBiH samudIritam .
tattoyaM saptaDA BUtvA patitaM mAnasAcalAt ..
hemAdreH kandare sAnO sarasyAYca pfTak pfTak .
tattoyaM patitaM sipre devaBogye sarovare ..
tena siprA nadI jAtA vizRunA preritA kzitim .
mahAkozIprapAte ca yadvAri patitantu tEH ..
[Page2-821-b+ 52]
kOzikI nAma sA jAtA viSvAmitrAvatAritA .
umAkzetre yat zatitaM toyaM tena mahAnadI ..
kAverI nAma sA jAtA tadA kAverasaMsftA .
mahAkAle saraHSrezWe patitaM tajjalaM gireH ..
himAdreH pArSvaBAge tu dakziRe SamBusanniDO .
gomanti nAma tErjjAtA nadI gomatyudIritA ..
mEnAko nAma yaH puttraH SElarAjasya ca priyaH .
yastu tasmin samutpanno menakodarataH purA ..
tattatra patitaM toyaM tasmAjjAtA mahAnadI .
devikAKyA mahAdevapreritA sAgaraM prati ..
tattoyaM saNgataM kuryyAdDaMsA vaqavasanniDO .
tenABUt sarayUrnnAmnA nadI puRyatamA SuBA ..
yAnyamBAMsi mahApArSve KARqavAraRyasanniDO .
himavatkandare yAmye irAvadDradamanyataH .
irAvatI nAma nadI tEstu jAtA saridvarA ..
etAH sarvvAH snAnapAnAt smaraRErjjAhnavI
yaTA .
PalaM dadati martyAnAM dakziRodaDigAH sadA ..
DarmmArTakAmamokzARAM bIjaBUtAH sanAtanAH .
mahAnadyastu saptEtAH sarvvadA devaBogadAH ..
evaM nadyaH sapta jAtAH sadA puRyatamodakAH .
arunDatyA vaSizWasya vivAhe devasanniDO ..”
iti kAlikApurARe 23 aDyAyaH .. * ..
nadyAdInAM rUpadvayaM yaTA, --
“nadyaSca parvvatAH sarvve dvirUpASca svaBAvataH .
toyaM nadInAM rUpantu SarIramaparantaTA ..
sTAvaraM parvvatAnAntu rUpaM kAyastaTAparaH .
SuktInAmaTa kambUnAM taTEvAntargatA tanUH ..
bahirasTisvarUpantu sarvvadEva pravarttate .
evaM jalaM sTAvaraSca nadIparvvatayostaTA ..
antarvvasati kAyastu satataM nopapadyate .
ApyAyyate sTAvareRa SarIraM parvvatasya tu ..
taTA nadInAM kAyastu toyenApyAyyate sadA .
nadInAM kAmarUpitvaM parvvatAnAntaTEva ca .
jagatsTitya purA vizRuH kalpayAmAsa yatnataH ..
toyahAnO nadIduHKaM jAyate satataM dvijAH .
viSIrRe sTAvare duHKaM jAyate girikAyagam ..”
iti kAlikApurARe 22 aDyAyaH ..
tasyA vEdikaparyyAyaH . avanayaH 1 yahvya 2
KAH 3 sIrAH 4 srotyAH 5 enyaH 6 DunayaH 7
rujAnAH 8 vakzaRAH 9 svAdoarRAH 10 roDa-
cakrAH 11 haritaH 12 saritaH 13 agruvaH 14
naBanvaH 15 vaDvaH 16 hiraRyavarRAH 17
rohitaH 18 sasutaH 19 arRAH 20 sinDavaH 21
kulyAH 22 varyyaH 23 urvvyaH 24 irAvatyaH 25
pArvatyaH 26 sravantyaH 27 UrjjasvatyaH 28
payasvatyaH 29 sarasvatyaH 30 tarasvatyaH 31 hara-
svatyaH 32 roDasvatyaH 33 BAsvatyaH 34 ajirAH 35
mAtaraH 36 nadyaH 37 . iti saptatriMSannadI-
nAmAni . iti vedaniGaRwO . 1 . 13 ..
(caturddaSAkzaravfttiviSezaH . tallakzaRaM yaTA, --
“nanatajagurugEH saptayatirnadI syAt ..”)
<LEND>
