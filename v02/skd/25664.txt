<L>25664<pc>3-564-c<k1>maNgalaH<k2>maNgalaH
maNgalaH¦, puM, (magi + “maNgateralac .” uRA0
5 . 70 . iti alac .) grahaviSezaH . tatpa-
ryyAyaH . aNgArakaH 2 BOmaH 3 kujaH 4 vakraH 5
mahIsutaH 6 varzArcciH 7 lohitANgaH 8 KonmuKaH 9
fRAntakaH 10 . iti SabdaratnAvalI .. AraH
11 krUradfk 12 AvaneyaH 13 . iti jyotiza-
tattvam .. sa ca raktagOramiSritavarRaH . dakziRa-
dikpuruzakzattriyajAtisAmavedatamoguRatikta-
rasamezarASiprabAlAvantideSAnAmaDipatiH .
mezavAhanaH . caturaNgulapramARaH . AraktamAlya-
vasanaH . BaradvAjamunisantAnaH . caturBujaH .
SaktivarABayagadADArI . sUryyABimuKaH .
asyADidevatA kArttikeyaH . pratyaDidezatA
pfTivI . sa tu pittaprakftiH . yuvA . krUraH .
vanacArI . maDyAhnakAle prabalaH . gErikAdi-
DAtusvAmI . catuzpadAnAM praBuH . catuzkoRA-
kftiH . suvarRakArAdInAM svAmI . jvalita-
BUmicArI . kiYcidaNgahInaH . kawurasapriyaH .
tAmravarRaraktadravyasvAmI ca . iti grahayAgatattva-
laGujAtakAdayaH .. * .. asyotpattiryaTA, --
“upendrabIjAt pfTvyAntu maNgalaH samajAyata .
vasunDarAyAM balavAn tanme vyAKyAtumarhasi ..
sOtiruvAca .
upendrarUpamAlokya kAmArttA ca vasunDarA .
viDAya sundarI veSamakzatA prOQayOvanA ..
sasmitA tasya talpe ca sahasA samupasTitA .
suramyAM mAlatImAlAM dadO tasmE varAnanA ..
upendrastanmano jYAtvA kAmI manmaTapIqitaH .
nAnAprakAraSfNgAraM cakAra ca tayA saha ..
tadaNgasaNgamAsaktA mUrcCAM prApa satI tadA .
mfteva nidritA vAsO vIryyADAnakfte harO ..
vihAya tatra rahasi jagAma puruzottamaH .
urvvaSI paTi gacCantI boDayAmAsa tAM mune ! ..
sA ca papracCa vfttAntaM kaTayAmAsa BUSca tAm .
vIryyaM sambaraRaM karttuM sA cASaktA ca durbbalA ..
prabAlasyAkare trastA vIyyanyAsaM cakAra sA .
[Page3-565-a+ 52]
tena prabAlavarRaSca kumAraH samajAyata .
tejasA sUryyasadfSo nArAyaRasuto mahAn ..”
iti brahmavEvarttapurARe, 9 aDyAyaH ..
api ca .
“tato'NgArakaloko hi vasatyatra mahIsutaH .
utpattiYcAsya vakzyAmi yaTAyaM BUsuto'Bavat ..
purA hi Bramato vizRoH svedabinduH papAta ha .
mahAMstataH kumAro'sO lohitANgo mahI-
talAt ..
jAtaH snehena medinyA vardDitaH pfTivIpate ! .
tapasArADya brahmARaM grahatvamupasedivAn ..”
iti pAdme svargaKaRqe 11 aDyAyaH ..
aparaYca .
“purA dakzavinASAya kupitasya triSUlinaH .
apatadBImavaktrasya svedabindurlalAwajaH ..
BittvA samastapAtAlAnadahat sapta sAgarAn .
anekavaktranayano jvalajjvalanaBIzaRaH ..
vIraBadra iti KyAtaH karapAdAyutEryutaH .
kftvA sa yajYamaTanaM punarBUtalasamBavaH ..
trijagannirddahan BUyaH Sivena vinivAritaH .
kftaM tvayA vIraBadra ! dakzayajYavinASanam ..
idAnImalametena lokadAhena karmmaRA .
SAntipradAnAt sarvvezAM grahARAM praTamo Bava ..
prekzizyanti janAH pUjAM karizyanti mataM mama .
aNgAraka iti KyAtiM gamizyasi DarAtmaja ! ..
devaloke dvitIyaYca tava rUpaM Bavizyati .
ye ca tvAM pUjayizyanti caturTyAM tvaddine narAH .
rUpamArogyamESvaryyaM tezvanantaM Bavizyati ..
evamuktastadA SAntimagamat kAmarUpaDfk .
saMjAtastatkzaRAdrAjan ! grahatvamagamat punaH ..”
iti matsyapurARe aNgArakavrataM nAma 68 aH ..
kalpaBede anDakAsuravaDakAle tasyotpattiryaTA,
“yo BUmyAM nyapatadbipra ! svedabinduH SivAna-
nAt .
tasmAdaNgArapuYjABo bAlakaH samajAyata ..
sa bAlastfzito'tyarTaM papO ruDiramAnDakam .
kanyA cotsvedasaMjAtA sAsfgvililihe'dButA ..
tatastAmAha bAlArkapraBAM BEravamUrttimAn .
SaNkaro varado lokaSreyo'rTAya vaco mahat ..
tvAM pUjayizyanti surA fzayaH pitarastaTA .
yakzavidyADarAScEva mAnavASca SuBaNkari ! ..
tvAM stozyanti sadA devi ! valipuzpotkarEH karEH .
carcciketi SuBaM nAma yasmAdruDiracarccitA ..
ityevamuktA varadena carccikA
BUtAnuyAtA haricarmmavAsinI .
mahIM samantAdvicacAra sundarI
sTalaM gatA hENgulamAdyamuttamam ..
tasyAM gatAyAM varadaH kujasya
prAdAdvaraM sarvvavarottamaM yataH .
grahADipatyaM jagataH SuBASumaM
Bavizyati tvadvaSagaM mahAtmanAm ..
iti vAmanapurARe 67 aDyAyaH ..
[Page3-565-b+ 52]
asya stotraM yaTA, --
“DaraRIgarBasaMBUtaM vidyutpuYjasamapraBam .
kumAraM SaktihastaYca lohitANgaM namAmyaham ..”
iti vyAsoktanavagrahastotrAntargatam ..
fRapariSoDanArTastotraM yaTA, --
“maNgalo BUmiputtraSca fRahantA DanapradaH .
sTirAsano mahAkAyaH sarvvakarmmAviroDakaH ..
rohito lohitAkzaSca sAmagAnAM kfpAkaraH .
DarAtmajaH kujo BOmo BUmijo BUminandanaH ..
aNgArako yamaScEva sarvvarogApahArakaH .
vfzwikarttA ca harttA ca sarvvakAmaPalapradaH ..
etAni kujanAmAni prAtarutTAya yaH paWet .
fRaM na jAyate tasya DanamApnoti puzkalam ..
raktapuzpESca ganDESca DUpadIpAdiBistaTA .
maNgalaM pUjayedBaktyA maNgale'hani sarvvadA ..
fRareKAH prakarttavyA aNgAreRa sadA buDEH .
proYCayedvAmapAdena fRaM tasya vinaSyati ..
maNgalAya namastuByaM namaste fRahAriRe .
puttrapOttrapradAtre ca maNgalAya namo namaH ..
fRArTe tvatprapanno'hamafRaM kuru me viBo ! .
etat kftvA na sandeho fRaM hatvA DanI Bavet .
iti skandapurARam .. * ..
maNgalavAre jAtasya PalaM yaTA, --
“ugraH pratApI kzitipAlamantrI
raRapriyo vakravacAH sarozaH .
sattvAnvitaH SUragaRapraRetA
kujasya vAre praBavo manuzyaH ..”
iti kozWIpradIpaH ..
<LEND>
