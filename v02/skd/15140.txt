<L>15140<pc>2-635-a<k1>tulasI<k2>tulasI
tulasI¦, strI, (tulAM sAdfSyaM syati nASayatIti .
so + kaH . gOrAditvAt NIz . sarvvottamatvA-
[Page2-635-b+ 52]
deva sAdfSyABAvAdasyAstaTAtvam . yaduktaM brahma-
vEvartte prakftiKaRqe . 15 . 15 .
“narA nAryyaSca tAM dfzwvA tulanAM dAtumakzamAH .
tena nAmnA ca tulasIM tAM vadanti purAvidaH ..”
asyA anyAniruktiruktA bfhadDarmmapurARe . 7 . 63 .
“takAro maraRaM proktaM tadyogaH syAdukArataH .
mftA lasati setyevaM tulasItyeva gIyate ..”)
svanAmaKyAtavfkzaH . tatparyyAyaH . suBagA 2
tIvrA 3 pAvanI 4 vizRuvallaBA 5 surejyA 6
surasA 7 kAyasTA 8 suradundUBiH 9 suraBiH 10
bahupatrI 11 maYjarI 12 haripriyA 13 apeta-
rAkzasI 14 SyAmA 15 gOrI 16 tridaSamaYjarI 17
BUtaGnI 18 BUtapatrI 19 . iti rAjanirGaRwaH ..
parRAsaH 20 vfndA 21 kaWiYjaraH 22 kuWerakaH 23 .
iti SabdaratnAvalI .. vEzRavI 24 puRyA 25
pavitrA 26 mADavI 27 amftA 28 patrapuzpA 29
suganDA 30 ganDahAriRI 31 . iti Barata-
DftamaDumitraH .. suravallI 32 pretarAkzasI 33
suvahA 34 grAmyA 35 sulaBA 36 bahu-
maYjarI 37 devadundUBiH 38 . iti BAva-
prakASaH .. * .. kzudrapatratulasyAH paryyAyaH .
KarapatraH 1 jambIraH 2 patrapuzpaH 3 PaRij-
JakaH 4 alpapatraH 5 samIraRaH 6 . iti ratna-
mAlA .. maruvakaH 7 prasTapuzpaH 8 . ityamaraH .
2 . 4 . 79 .. * .. ganDatulasyAH paryyAyaH .
suganDakaH 1 ganDanAmA 2 tIkzRaganDaH 3 PaRij-
JakaH 4 ganDaPaRijJaH 5 suganDaH 6 deva-
dundUBiH 7 ete raktatulasyAH paryyAyAH . iti
lokavyavahAraH .. * .. vilvaganDatulasyAH paryyAyaH .
vEkuRWakaH 1 vilvaganDaH 2 alpamAnakaH 3 .. * ..
SvetatulasyAH paryyAyaH . arjjakaH 1 SvetaparRAsaH 2
ganDapatraH 3 kuWerakaH 4 asrArjjakaH 5 tIkzRaH 6
tIkzRaganDaH 7 sitArjjakaH 8 .. * .. kfzRatulasyAH
paryyAyaH . kfzRArjjakaH 1 kfzRavarRI 2 kAlamAnaH 3
karAlakaH 4 kAlaparRI 5 suraBiH 6 mAnakaH 7
kAlamAnakaH 8 .. * .. varvvarItulasyAH paryyAyaH .
suraBiH 1 tulasIdvezA 2 surasA 3 apeta-
rAkzasI 4 . iti ratnamAlA .. varvvarI 5
kavarI 6 tuNgI 7 KarapuzpA 8 ajaganDikA 9 .
ityamaraH . 2 . 4 . 149 .. * .. sAmAnyatulasyA guRAH .
kawutvam . tiktatvam . uzRatvam . suraBitvam .
SlezmavAtajantuBUtakfmivAntinASitvam . ruci-
kAritvaYca . iti rAjanirGaRwaH .. dAhapitta-
kAritvam . dIpanatvam . kuzWakfcCrAsrapArSva-
ruNnASitvaYca . SuklA kfzRA ca tulasI guRE-
stulyA . iti BAvaprakASaH .. * .. asyA ut-
pattiryaTA . goloke iyaM tulasI gopI SrIkfzRa-
priyA SrIkfzRena saha asyAH krIqAM dfzwvA rADA
SaSApa tvaM mAnavIM yoniM yAhi . tacCrutvA sA
KinnA . govindastAmuvAca tvaM BArate tapastaptvA
mamAMSaM nArAyaRaM laBizyasi . sA pfTivyAM
DarmmaDvajarAjapatnyAM mADavyAM kArttikIpUrRi-
[Page2-635-c+ 52]
mAyAM jAtA narA nAryyaSca tAM dfzwvA tulanAM
dAtumayogyAstena iha loke'pi tulasIti nAmnA
KyAtA . sA tapastaptuM vanaM gatA . tadAnIM rADA-
SApAt sudAmagopAlo dAnavIM yoniM prApya
SaNKacUqanAmnA KyAtaH . so'pi brahmaRo varAta
sarvvAvaDyatvaM prAptavAn parantu yadA tava patnyAH
satItvanASo Bavizyati tadA marizyasIti brahmA
tamuktavAn . sa tulasImuvAha devAnAmaDikAra
jahAra . devAH brahmasaBAM gatAH . brahmA tEH
sArdDaM SivalokaM gatavAn . SivastEH sArdDaM
vEkuRWaM gatavAn . nArAyaRo brahmARamuvAca
mama SUlaM gfhItvA Sivo yudDArTaM tatra gacCatu
ahaYca SaNKacUqarUpeRa tatpatnyAH satItvaBaNgaM
karizyAmIti SrutvA Sivastatra jagAma, sa
Sivena saha yudDe niyuktastadAnIM nArAyaRastat-
patnIM tadrUpeRa DarzitavAn . paScAt sA nArAyaRaM
jYAtvA SaSApa tvaM pAzARo Bava janmAntare
AtmAnaM vismarizyasi ityuktrA taccaraRe papAta
ruroda ca . tadA nArAyaRastAmuvAca tvamidaM
SarIraM tyaktvA ramAsadfSI Bava mayA saha krIqa
iyaM tanurgaRqakI nadI Bavatu tava keSasamUha-
stulasInAmA puRyavfkzo Bavatu tadA tat sarvva-
maBUt . etadvivaraRantu brahmavEvartte prakftiKaRqe
15 aDyAyamAraBya vistaraSo drazwavyam .. * ..
padmapurARamate jalanDarapatnIvfndAlAvaRyadarSa-
nena vizRurmugDaH . tanmohavAraRArTaM devA mahA-
devaSaraRaNgatAH . mahAdevastAnuvAca mAyAmArA-
Daya . te mAyAM tuzwuvuH mAyA tAnuvAca ahaM rajaH-
satvatamoguRErgOrIlakzmIsvaDArUpeRa tizWAmi .
tA yuzmAkaM kAryyaM viDAsyanti tacCrutvA devAstAsAM
samIpamAgatya praRemuH tAsteByo vIjAni dadu-
rvAkyAni jagaduSca yatra vizRustizWati tatre-
mAni vIjAni vapata devAstaTA cakrustadbIjeBya-
strayo vfkzA aBavan DAtrI mAlatI tulasI ca
DAtrI svaDAMSaBUtA mAlatI lakzmyaMSaBUtA tulasI
gOryyaMSaBUtA .. * .. tulasyA mAhAtmyaM yaTA .
brahmovAca .
“tulasyAH SfRu mAhAtmyaM pApaGnaM sarvvakAmadam .
yat purA vizRunA proktaM tatte vakzyAmyaSezataH ..
samprAptaM kArttikaM dfzwvA niyamena janArddanaH .
pUjanIyo mahadBiSca komalEstulasIdalEH ..
dfzwA spfzwA taTA DyAtA kArttike namitArccitA .
ropitA sevitA nityaM pApaM hanti yugArjjitam ..
azwaDA tulasI yEstu sevitA dbijasattama ! .
yugakowisahasrARi te vasanti harergfhe ..
ropitA tulasI yAvat kurute mUlavistftam .
tAvadyugasahasrARi tanoti sukftaM hariH ..
tulasIdalapuvpARi yo dadyAdDaraye mune ! .
kArttike sakalaM pApaM so'tra janmArjjitaM dahet ..
ropitA tulasI yAvat vardDate vasuDAtale .
tAvatkalpasahamgnaRi vizRuloke mahIyate ..
yat PalaM savvaH sarvvapatreRa yat Palam .
[Page2-636-a+ 52]
tulasyAstaddalArdDena puRyaM syAdbizRupUjane ..
tulasIganDamAdAya yatra gacCati mArutaH .
diSo daSa punAtyASu BUtagrAmAMScaturvviDAn ..
tulasIkAnanodBUtA CAyA yatra Bavenmune ! .
tatra SrAdDaM pradAtavyaM pitFRAM tfptihetave ..
tulasIvIjanikaro yasmin patati vE mune ! .
tat sTAnaM paramaM jYeyaM pitFRAM prItivardDanam ..
yasmin gfhe dbijaSrezWa ! tulasItalamfttikA .
tatrEva nopasarpanti BUtale yamakiNkarAH ..
tulasImfttikAlipto yadi prARAn parityajet .
yamena nekzituM Sakyo muktaH pApaSatErapi ..
tulasImfttikAliptaM lalAwaM yasya dfSyate .
kulaM spfSati no tasya kalirmunivarottama ! ..
yaH kaScittulasImUle kArttike keSavapriyaH .
dIpaM dadAti viprendra ! sa laBedvEzRavaM padam ..
tulasIkAnanaYcEva gfhe yasyAvatizWate .
tadgfhaM tIrTaBUtaM hi nAyAnti yamakiNkarAH ..
darSanaM narmmadAyAstu gaNgAsnAnaM taTEva ca .
tulasIvanasaM sargaH samametattrayaM smftam ..
ropaRAt pAlanAt sevAddarSanAt sparSanAnnfRAm .
tulasI dahate pApaM vANmanaHkAyasaYcitam ..
tulasImaYjarIBiryaH kuryyAdDariharArccanam .
na sa garBagfhaM yAti muktiBAgI BavennaraH ..
puzkarAdyAni tIrTAni gaNgAdyAH saritastaTA .
vAsudevAdayo devA vasanti tulasIdale ..
tulasImaYjarIyukto yastu prARAn vimuYcati .
yamo na vIkzituM Sakto yuktaH pApaSatErapi ..”
iti pAdmottaraKaRqam .. * ..
“yatrEkastulasIvfkzastizWati dvijasattama ! .
tatrEva tridaSAH sarvve brahmavizRuSivAdayaH ..
keSavaH patramaDyezu patrAgrezu prajApatiH .
patravfnte SivastizWet tulasyAH sarvvadEva hi ..
lakzmIH sarasvatI cEva gAyattrI caRqikA taTA .
SacI cAnyA devapatnyastatpuzpezu vasanti vE ..
indro'gniH SamanaScEva nErf to varuRastaTA .
pavanaSca kuveraSca tacCAKAyAM vasantyamI ..
AdityAdigrahAH sarvve viSvedevASca sarvvadA .
vasavo manavaScEva taTA devarzayo'KilAH ..
vidyADarASca ganDarvvAH sidDAScApsarasastaTA .
tulasIpatramASritya sarvvadA nivasanti vE ..
cinvanti tfRajAtIni tulasImUlajAni vE .
taddehasTA brahmahatyAScinoti tatkzaRAdDariH ..
grIzmakAle dvijaSrezWa ! suganDEH SItalErjalEH .
tulasIsecanaM kftvA naro nirvvARamApnuyAt ..
candrAtapaM vA CatraM vA tulasyE yastu yacCati .
viSeyato nidAGezu sa muktaH sarvvapAtakEH ..
vESAKe'kzataDArABiradBiryastulasIM janaH .
sanyaTet so'SvameDasya PalaM prApnoti nityaSaH ..
kadAcittulasIM dugDEH secayedyo narottamaH .
tasya veSmani viprarze ! lakzmIrBavati niScalA ..
gomayEstulasImUle yaH kuryyAdanulepanam .
sammArjanaYca kurute tasya puRyaPalaM SfRu ..
[Page2-636-b+ 52]
rajAMsi tasya yAvanti dUrIBUtAni jEmine ! .
tAvatkalpasahasrARi modate brahmaRA saha ..
yadDarmmakarmma kurute manujaH pfTivyAM-
nArAyaRapriyatamAM tulasIM vinA ca .
tat sarvvameva viPalaM Bavati dvijendra !
padmekzaRo'pi na hi tuzyati devadevaH ..
yasya syAt tulasIpatraM muKe Sirasi karRayoH .
mftyukAle dbijaSrezWa ! tasya svAmI na BAskariH ..”
iti pAdme kriyAyogasAraH .. * ..
“sa snAtaH sarvvatIrTezu sarvvayajYezu dIkzitaH .
tulasIpatratoye ca yo'BizekaM samAcaret ..
gavAmayutadAnena yat PalaM laBate naraH .
tulasIpatradAnena tat PalaM kArttike sati ..
tulasItoyakaRikAM mftyukAle ca yo laBet .
ratnayAnaM samAruhya vEkuRWaM sa prayAti ca ..
trikAlaM tulasIpatraM SudDaM paryuzitaM sati .
SrAdDe vrate vA dAne vA pratizWAyAM surArccane ..
BUgataM toyapatitaM yaddattaM vizRave sati .
SudDantu tulasIpatraM kzAlanAdanyakarmmaRi ..” * ..
tulasIcayananizeDakAlo yaTA, --
“pUrRimAyAmamAyAYca dbAdaSyAM ravisaMkrame .
tElAByaNge ca snAtena maDyAhne niSisanDyayoH ..
aSOce'SucikAle ca rAtrivAsAnvite'pi vA .
tulasIM ye ca cinvanti te Cindanti hareH
SiraH ..” * ..
tulasIsparSanena miTyApratijYAyAM miTyASapaTe ca
dozo yaTA, --
“tulasIM svakare kftvA svIkAraM yo na rakzati .
sa yAti kAlasUtraYca yAvaccandradivAkarO ..
karoti miTyASapaTaM tulasyA yo hi mAnavaH .
sa yAti kumBIpAkaYca yAvadindrAScaturddaSa ..”
iti brahmavEvartte prakftiKaRqam .
tulasIpatracayane mantrA yaTA, --
“mAtastulasi govindahfdayAnandakAriRi ! .
nArAyaRasya pUjArTaM cinomi tvAM namo'stu te ..
kusumEH pArijAtAdyEH suganDErapi keSavaH .
tvayA vinA nEva tfptiM cinomi tvAmataH SuBe ..
tvayA vinA mahABAge samastaM karmma nizPalam .
atastulasi devi ! tvAM cinomi varadA Bava ..
cayanodBavaduHKaM yaddevi ! te hfdi varttate .
tat kzamasva jaganmAtastulasi ! tvAM namAmyaham ..
kftAYjalirimAnmantrAn paWitvA vEzRavo janaH .
karatAlatrayaM dattvA cinuyAttulasIdalam ..
SanEH SanEstaTAkArEScIyate tulasIdalam .
yaTA na kampate SAKA tulasyA dbijasattama ! ..
patrARAM cayane vipra ! BagnaSAKA yaTA Bavet .
taTA hfdi vyaTA vizRorddIyate tulasIpateH ..”
iti pAdme kriyAyogasAraH .. * ..
tulasIkAzWamAlAmAhAtmyaM yaTA, --
“tulasIkAzWanirmmARamAlAM gfhRanti ye narAH .
pade pade'SvameDAnAM laBate niScitaM Palam ..”
iti brahmavEvartte prakftiKaRqam ..
[Page2-636-c+ 52]
“sAtvatEstulasIkAzWamAlA kuYjasamudBavA .
DAryyA nityaM prayatnena tvetadBaktasya lakzaRam ..
hariBaktasya tulasIkuYjakAzWasamudBavA .
cihnArTamAtmano mAlA purA kfzRena darSitA ..”
iti pAdmottaraKaRqam .. * ..
gaReSapUjane tulasInizeDo yaTA . tulasIM prati
gaReSavAkyam .
“puzpARAM sAraBUtA tvaM Bavizyasi manorame ! .
kalAMSena mahABAge ! svayaM nArAyaRapriyA ..
priyA tvaM sarvvadevAnAM kfzRasya ca viSezataH .
pUjA vimuktidA nFRAM mama tyAjyA ca sarvvadA ..”
iti brahmavEvartte gaReSaKaRqam .. * ..
tulasyAH stavo yaTA, --
nArAyaRa uvAca .
“vfndAM vfndAvanIM viSvapUjitAM viSvapAvanIm .
puzpasArAM nandinIYca tulasIM kfzRajIvanIm ..
etannAmAzwakaYcEtat stotraM nAnArTasaMyutam .
yaH paWettAYca saMpUjya so'SvameDaPalaM laBet ..”
iti brahmavEvartte prakftiKaRqam ..
mahAdevAya tasyAH patradAnaPalaM yaTA, --
“gayASrAdDaPalaM dAtuH pitFRAM paritozadam .
tatPalaM syAcCataguRaM tulasIpatradAnataH ..”
iti bfhadDarmmapurARe 10 aDyAyaH .. * ..
tasyAstanmaYjaryyASca hariharapUjane muktipradatvaM
pAdme devadUtavikuRqalasaMvAde .
“tulasImaYjarIBiryyaH kuryyAdDariharArccanam .
na sa garBagfhaM yAti muktiBAgI BavennaraH ..”
iti SrIhariBaktivilAse 7 vilAsaH .. * ..
tatpatreRa SaktipUjAviDiryaTA, --
“vAjidantakapatrESca puzpOGErapi caRqikAm .
tulasIkusumEH patrErarccayecCrIvivfdDaye ..”
iti SrIkAlikApurARe 68 aDyAyaH .. * ..
aTa tulasIgrahaRaviDiH . vAyupurARe .
“asnAtvA tulasIM CittvA yaH pUjAM kurute naraH .
so'parADI Bavet satyaM tat sarvvaM nizPalaM Bavet ..”
tatrAdO mantraH . skAnde .
“tulasyamftajanmAsi sadAM tvaM keSavapriyA .
keSavArTe cinomi tvAM varadA Bava SoBane ..
tvadaNgasamBavEH patrEH pUjayAmi yaTA harim .
taTA kuru pavitrANgi kalO malavinASini ! ..”
gAruqe ca .
“mokzEkaheto DaraRIpraSaste
vizRoH samastasya guroH priyeti .
ArADanArTaM varamaYjarIkaM
lunAmi patraM tulasi ! kzamasva ..
ityuktvA tulasIM natvA citvA dakziRapARinA .
patrARyekEkaSo nyasyet satpAtre maYjarIrapi ..”
tanmAhAtmyaYca skAnde .
“mantreRAnena yaH kuryyAd gfhItvA tulasIdalam .
pUjanaM vAsudevasya lakzakowiPalaM laBet ..”
kiYca .
“SAlagrAmaSilArccArTaM pratyahaM talasIkzitO .
[Page2-637-a+ 52]
tulasIM ye vicinvanti DanyAste karapallavAH ..”
iti .. * ..
“saMkrAntyAdO nizidDo'pi tulasyavacayaH smftaH .
paraM SrIvizRuBaktEstu dvAdaSyAmeva nezyate ..” * ..
aTa tulasyavacayanizeDakAlaH . vizRu Darmmottare .
“na CindyAt tulasIM viprA dbAdaSyAM vEzRavaH
kvacit ..”
gAruqe .
“BAnuvAraM vinA dUrvvAM tulasIM dvAdaSIM vinA .
jIvitasyAvinASAya na vicitvIta Darmmavit ..”
pAdme ca .
SrIkfzRasatyAsaMvAdIyakArttikamAhAtmye .
“dvAdaSyAM tulasIpatraM DAtrIpatraYca kArttike .
lunAti sa naro gacCennirayAnatigarhitAn ..”
ataevoktam .
“devArTe tulasIcCedo homArTe samiDAntaTA .
indUkzaye na duzyeta gavArTe tu tfRasya ca ..
evaM kftvA mahApUjAmaNgopANgAdikaM praBoH .
kramAdyaTA sampradAyaM tattatsTAnezu pUjayet ..”
iti SrIhariBaktivilAse 7 zilAsaH .. * ..
aTa tulasIvivAhaH pratizWAviDiSca .
SrIvaSizWa uvAca .
“vivAhaM saMpravakzyAmi tulasyAstu yaTAviDi .
yaToktaM paYcarAtre vE brahmaRA BAzitaM purA ..
AdAveva vane'vApya tulasIM svagfhe'pi vA .
varzatrayeRa pUrRena tato yajanamAraBet ..
sOmyAyane prakarttavyaM guruSukrodaye taTA .
aTavA kArttike mAsi BIzmapaYcadinezu ca ..
vEvAhikezu fkzezu pUrRimAyAM viSezataH .
maRqapaM kArayettatra kuRqavedIM taTA punaH ..
SAntikaYca prakarttavyaM mAtFRAM sTApanaM taTA .
mAtfSrAdDAdikaM sarvvaM vivAhavat samAcaret ..
brAhmaRAMSca SucisnAtAn vedavedANgapAragAn .
brahmA cAdeSakaScEva catvAraSca taTartvijaH ..
vEzRavena viDAnena vardDanIkalasaM yajet .
maRqapaM kArayettatra lakzmInArAyaRaM SuBam ..
grahayajYaM puraH kftvA mAtaRAM yajanaM taTA .
kftvA nAndImuKaM SrAdDaM sOvarRaM sTApayedDarim ..
kftvAropya ca tulasIM lagne tvastamite ravO .
vAsaH Satena mantreRa vastrayugmena vezwayet ..
yadA vaDneti mantreRa kaNkaRaM pARipallave .
ko'dAditi ca mantreRa pARigrAho viDIyate ..
tataH kuRqe samAgatya AcAryyaH sahasA dvijEH .
AcAryyo vedikAkuRqe juhuyAcca navAhutIH ..
vivAhakarmmavat sarvvaM vEzRavaM deSikottamEH .
karttavyaSca tato homo viSezAdviDipUrvvakam ..”
o~ namo Bagavate keSavAya namaH svAhA .
nArAyaRAya svAhA . mADavAya . govindAya .
vizRave . maDusUdanAya . trivikramAya . vAma-
nAya . SrIDarAya . hfzIkeSAya . padmanABAya .
dAmodarAya . upendrAya . anirudDAya . acyu-
tAya . anantAya . gadine . cakriRe . vizvak-
[Page2-637-b+ 52]
senAya . vEkuRWAya . janArddanAya . mukundAya .
aDokzajAya svAhA . iti homaH ..
yajamAnaH sapatnIko hyanye ye gotrabAnDavAH .
pradakziRASca karttavyAScatvAro vizRunA saha ..
tulasyAH pARigrahaRe vedikAyAM viBAvasO .
SatakumBaM japet sUktaM pAvaBAnIM viSezataH ..
taTEva SAntikADyAyaM navasUktaM taTEva ca .
jIvasUktaM punarjjaptA taTA vEzRavasaMhitAm ..
SaNKaJallarinirGozErBerItUryyasya nisvanEH .
gAyante maNgalA nAryyo mANgalyaM viDimAcaret ..
dadyAt pUrRAhutiM paScAdaBizekaviDiM tataH .
brAhmaRe vfzaBaM dadyAdAcAryyaM pariDApya ca ..
gAM pawaYca taTA SayyAmAcAryyAya pradApayet .
ftvigByo dApayedbastrARyezAM dadyAcca dakzi-
RAm ..
evaM pratizWitAM devIM vizRunA ca samarccayet .
AjanmopArjjitaM pApaM darSanena praRaSyati ..
ropayettulasIM yastu sevayecca prayatnataH .
pratizWApya yaToktena vizRu nA saha mAnavaH ..
sa mokzaM laBate janturvizRu lokaM taTAkzayam .
prApnoti vipulAn BogAn vizRunA saha
modate ..
pratizWA SrItulasyAstu liKitA vizRa yAmale ..”
iti SrIhariBaktivilAse 20 vilAsaH ..
<LEND>
