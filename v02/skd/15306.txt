<L>15306<pc>2-645-a<k1>tfzRA<k2>tfzRA
tfzRA¦, strI, (tfza + “tfziSuzirAdiByaH kit .”
uRAM 3 . 12 . iti naH sa ca kit .) anA-
tmIyasvIkArecCA . iti caRqIwIkAyAM nAgojI-
BawwaH .. sA lipsA . (yaTA, raGuH . 8 . 2 .
“tadupasTitamagrahIdajaH
piturAjYeti na BogatfzRayA ..”)
pAnecCA . iti medinI . Re, 16 .. tat-
paryyAyaH . udanyA 2 pipAsA 3 tfw 4 tarzaH 5
ityamaraH . 3 . 3 . 51 .. tfzA 6 . iti Sabda-
ratnAvalI .. tarpaRam 7 . iti jawADaraH .. * ..
rogaviSezaH . tannidAnaM yaTA, --
“vAtAt pittAt kaPAt tfzRA sannipAtAt
dravakzayAt .
zazWI syAdupasargAcca vAtapitte tu kAraRam ..
sarvvAsu tat prakopo hi sOmyaDAtupraSozaRAt .
sarvvadehe BramAt kampatApakfddAhamohakft ..
jihvAmUlagalaklomatAlutoyavahAH SirAH .
saMSozya tfzRA jAyante tAsAM sAmAnyalakza-
Ram .. * ..
muKaSozo jalAtfptirannadvezaH svarakzayaH .
kaRWozWajihvAkArkkaSyaM jihvAnizkramaRaM klamaH .
pralApaScittaviBraMSo mfdgrahoktAstaTAmayAH .
marutaH kzAmatA dEnyaM SaNKatodaH SiroBramaH ..
ganDAjYAnAsyavErasyaSrutinidrAbalakzayAH .
SItAmbuPenavfdDiSca pittAnmUrcCAsyatiktatA ..
raktekzaRatvaM satataM Sozo dAho'tiDUmakaH .
kaPaM ruRadDi kupitastoyavAhizu mArutaH ..
srotaHsu sa kaPastena paNkavacCozyate tataH .
SUkErivAcitaH kaRWo nidrAmaDuravaktratA ..
AtmanaH Siraso jAqyaM stEmityacCarddyarocakA .
AlasyamavipAkaSca yaH sa syAt sarvvalakzaRaH ..
AmodBavA ca Bakzyasya saMroDAdbAtapittajA .
uzRakrAntasya sahasA SItAmBo BajatastfzA ..
tfzRA vordDvaM gataM kozWaM kuryyAt pittarujEva sA .
yA ca pAnAtipAnotTA tIkzRAgneH sneha-
pAkajA ..
snigDakawvamlalavaRaBojanena kaPodBavA .
tfzRArasakzayoktena lakzaRena kzayAtmikA ..
SozamohajvarAdyasya dIrGarogopasargataH .
yAtfzRA jAyate tIvrA sopasargAtmikA smftA ..”
iti gAruqe tfzRAnidAnam 159 aDyAyaH .. * ..
[Page2-645-b+ 52]
tadOzaDaM yaTA, --
“triPalApippalIcUrRaM BakzitaM maDunA yutam .
BojanAdO hi samaDu pipAsAM tvaritaM haret ..”
iti tatrEva 194 aDyAyaH .. * ..
api ca . “aTa tfzRADikAraH . tatra tfzRAyA
nidAnapUrvvikAM samprAptimAha .
BayaSramAByAM valasaNkzayAdvA
UrdDvaM citaM pittavivardDanESca .
pittaM savAtaM kupitaM narARAM
tAluprapannaM janayet pipAsAm ..
srotaHsvapAM vAhizu dUzitezu
dozESca tfw samBavatIha jantoH .
tisraH smftAstAH kzatajA caturTI
kzayAttaTAnyAmasamudBavA ca ..
BuktodBavA saptamiketi tAsAM
niboDa liNgAnyanupUrvvaSastu ..
narARAM citaM svasTAna eva saYcitaM pittaM
savAtaM pittavivardDanEH kawvamlozRAdiBiH kupi-
tam . BayaSramAByAM balasaNkzayAdupavAsAdeSca
vAtaH kupitaH . taddvayaM UrdDvaM prasaran tAlu-
prapannaM sat pipAsAM janayet . na kevalaM tAlu-
nyeva dUzite tfzA Bavati . kintu jalavAhi-
srotaHsvapi . ata Aha . srotaHsvityAdi .
nanvatra bahuvacanaM yuktam . yato jalavahe dve
srotasI suSrutenokte . ucyate . tayorevAneka-
pratAnayogAnna dozaH . apAM vAhizu srotaH-
sviti jihvAderapyupalakzaRam . yata Aha carakaH
rasavAhinISca DamanIrjihvA hfdayagalatAlukloma
ca . saMSozya nFRAM dehe kurutastfzRAmatibalO
pittAnilAviti .. saNKyAmAha . tisra ityAdi ..
tfzRAyAH sAmAnyaM lakzaRamAha .
satataM yaH pibettoyaM na tfptimaDigacCati .
muhuH kANkzati toyantu taM tfzRArdditamAdiSet ..
vAtajAyA lakzaRamAha .
kzAmAsyatA mArutasamBavAyAM
todastaTA SaNKaSiraHsu cApi .
srotoniroDo virasaYca vaktraM
SItABiradBiSca vivfdDameti ..
SaNKaSiraHsu SaNKayoH Sirasi ca . srotoniroDo
rasAmbuvAhiDamanIniroDaH .. * .. pittajAmAha .
mUrcCrAnnavidvezavilApadAhA
raktekzaRatvaM pratataSca SozaH .
SItABinandA muKatiktatA ca
pittAtmikAyAM pariDUpanaYca ..
vilApaH pralApaH . pratataSca SozaH avirataSca
SozaH . SItABinandA SItecCA . pariDUpanaM
kaRWAdDUmanirgama iva ..
kaPajAmAha .
vAspAvaroDAt kaPasaMvfte'gnO
tfzRA valAsena Bavennarasya .
nidrAgurutvaM maDurAsyatA ca
tayArdditaH Suzyati cAtimAtram ..
[Page2-645-c+ 52]
agnO jaWarAgnO . kaPasaMvfte svakAraRakupitena
kaPenoparizwAdAcCAdite . vAspAvaroDAt agne-
ruzmAvaroDAt . avarudDAnalozmaRAmbuvahasrotaH-
SozaRAt valAsena kaPena narasya tfzRA Bavet .
tayA tfzRayA ardditaH pIqitaH . Suzyati kfSo
Bavati .. * ..
kzatajAmAha .
kzatasya rukSoRitanirgamAByAM
tfzRA caturTI kzatajA matA tu .
kzatasya SastrAdikzatayuktasya . ruk pIqA .. * ..
kzayajAmAha .
rasakzayAdyA kzayasamBavA sA
tayABiBUtastu niSAdinezu .
pepIyate'mBaH sa suKaM na yAti
tAM sannipAtAditi kecidAhuH ..
rasakzayoktAni ca lakzaRAni
tasyAmaSezeRa Bizagvyavasyet .
rasakzayalakzaRAni suSrutenoktAni .. rasakzaye
hftpIqA kampaH SozaH SUnyatA tfzRA ceti .
vyavasyet jAnIyAt .. * ..
AmajAmAha .
tridozaliNgAmasamudBavA ca
hfcCUlanizWIvanasAdakartrI .. * ..
BuktodBavAmAha .
snigDaM taTAmlaM lavaRaYca BuktaM
gurvvannamevASu tfzAM karoti .
lavaRaYceti cakArAt kawu ca .. * ..
upasargajAmAha .
kzIRasvaraH pratAmyan dInAnanahfdayaSuzkagalatAluH .
Bavati Kalu sopasargAt tfzRA sA SoziRI kazwA ..
SoziRI DAtuSoziRI .. * ..
upasargAnAha .
jvaro mohaH kzayaH SvAso vADiryyaM kAsa eva ca .
vahirnirgatajihvAtvaM saptEte tadupadravAH .. * ..
tadyuktAyA arizwatvaYcAha .
jvaramohakzayakAsaSvAsAdyupasfzwadehAnAm .
sarvvAstvatiprasaktA rogakfSAnAM vamiprasaktAnAm ..
GoropadravayuktAstfzRA maraRAya vijYeyAH .
AdiSabdAdatIsArAdInAM grahaRam . ati-
prasaktAH nirantarAH . GoropadravayuktAH atIva-
muKaSozAdiyutAH .. * ..
aTa tfzRAyAScikitsA .
vAtaGnamannapAnaM mfdu laGu SItaYca vAtatfzRAyAm .
tfzRAyAM pavanotTAyAM saguqaM daDi Sasyate .
svAdu tiktaM dravaM SItaM pittatfzRApahaM param .. * ..
mustaparppa wakodIcyaCatrAKyoSIracandanEH .
SftaM SItaM jalaM dadyAt tfqdAhajvaraSAntaye ..
CatrA DAnyAkam . kaScidDAtrIYca dadyAt .
candanamatra DavalaM dadyAttasyAtitfzRAharatvAt .
SftamardDapakvamatra karttavyam . iti zaqaNgapAnam .. 1 ..
lAjodakaM maDuyutaM SItaM guqavimardditam .
kASmarISarkarAyuktaM pibet tfzRArddito naraH .. 2 ..
[Page2-646-a+ 52]
AstaraRamArdravAsaH prAvaraRaM cAdremeva syAt .
tena pipAsA SAmyati dAhaScogro'pi dehinAM
niyatam .. 3 ..
gostanIkzurasakzIrayazwImaDumaDUtpalEH .
niyataM nAsikApItEstfzRA SAmyati dAruRA .. 4 ..
vEzadyaM janayatyAsye sandaDAti muKe jalam .
tfzRAdAhapraSamanaM maDugaRqUzaDAraRam .. 5 ..
jihvAtAlugalaklomaSoze mUrdDani dApayet .
keSaraM mAtuluNgasya GftasEnDavasaMyutam .. 6 ..
dAqimaM vadaraM loDraM kapitTaM vIjapUrakam .
pizwA mUdDAna lepastu pipAsAdAhanASanaH .. 7 ..
vAri SItaM maDuyutamAkaRWAdbA pipAsitam
pAyayedbAmayeccApi tena tfzRA praSAmyati .. 8 ..
prAtaH saSarkaraH peyo himo DAnyAkasamBavaH .
jayet tfzRAM taTA dAhaM Bavet srotoviSo-
Danam .. 9 ..
AmalaM kamalaM kuzWaM lAjASca vawarohakam .
etaccUrRasya maDunA guwikAM DArayenmuKe ..
tfzRAM pravfdDAM hantyezA muKaSozaYca dAruRam .. 10 ..
kzatodBavAM rugvinivAraRena
jayet kzatAnAmasfjaSca pAtEH . 11 .
kzayotTitAM kzIrajalaM nihanyA-
nmAMsodakaM vA maDurodakaM vA .. 12 ..
AmodBavAM vilvavacAyutAnAM
jayet kazAyEraTa dIpanAnAm 13 .
guvvannajAmulliKanErjjayecca
kzayaM vinA sarvvakftAYca tfzRAm ..
ulliKanEH leKanadravyEH .. 14 ..
snigDe'nne Bukte yA tfzRA syAttAM guqAmbunA
Samayet .
atirogadurbbalAnAM tfzRAM SamayennfRAmihASu
payaH ..
payo'tra dugDam .. 15 ..
mUrcCAcCardditfzAdAhastrImadyaBfSakarzitAH .
pibeyuH SItalaM toyaM raktapitte madAtyaye .. 16 ..
sAtmyAnnapAnaBEzyajyEstfzRAM tasya jayet punaH .
tasyAM jitAyAmanyo'pi vyADiH SakyaScikit-
situm .. 17 .. * ..
tfzyan pUrvvAmayakzIRo na laBeta jala yadi .
maraRaM dIrGarogaM vA prApnuyAt tvaritaM naraH ..
tfzito mohamAyAti mohAt prARAn vimuYcati .
tasmAt sarvvAsvavasTAsu na kvAcadbAri vArayet ..
annenApi vinA jantuH prARAn DArayata ciram .
toyABAvAt pipAsArttaH kzaRAt prARErvvimucyate ..
iti tfzRADikAraH ..” iti BAvaprakASaH ..
(aTAsyAH paTyApaTyaniyamaH .. paTyAni yaTA, --
“SoDanaM SamanaM nidrAM snAnaM kavalaDAraRam .
jihvADaHsirayorddAho dIpadagDaharidrayA ..
kodravAH SAlayaH peyA vilepI lAjaSaktavaH .
annamaRqo DanvarasAH SarkarA vAgazAqavO ..
BfzwErmudgErmasUrErvvA caRakErvA kfto rasaH .
ramBApuzpaM tElakUrccaM drAkzAparpawapallavAH ..
[Page2-646-b+ 52]
kapitTaM kolamamlIkA kuzmARqakamupodikA .
KarjjaraM dAqimaM DAtrI karkawI naladAmbu ca ..
jambIraM karamarddaYca vIjapUraM gavAM payaH .
maDUkapuzpaM hrIveraM tiktAni maDurARi ca ..
bAlatAlAmbu SItAmbu payaH pewIprapAnakam .
mAkzikaM sarasAM toyaM SatAhvA nAgakeSaram .
elAjAtIPalaM paTyA kustumburu ca waNgaRam .
GanasAro ganDasAraH kOmudI SiSirAnilaH
candanArdrapriyASlezo ratnABaraRaDAraRam .
himAnulepanaYca syAt paTyametattfzAture ..”
apaTyAni yaTA, --
“snehAYjanasvedanaDUmapAna-
vyAyAmanasyAtapadantakAzWam .
gurvvannamamlaM lavaRaM kazAyaM
kawu striyaM duzwajalAni tIkzRam ..
etAni sarvvARi hitABilAzI
tfzRAturo nEva Bajet kadAcit ..”
iti vEdyakapaTyApaTyaviDigranTe tfzRADikAre ..)
<LEND>
