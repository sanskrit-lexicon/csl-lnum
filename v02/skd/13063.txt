<L>13063<pc>2-497-b<k1>jagadDAtrI<k2>jagadDAtrI
jagadDAtrI¦, strI, (jagatAM DAtrI viDAtrI .) durgA-
viSezaH . asyAH pUjAyAH kAlo viDiSca yaTA,
nigamakalpasArajYAnasArasvate granTe durgAkalpe .
SrISiva uvAca .
“prasIda jagatAM mAtarjjagannistArakAriRi ! .
ataeva maheSAni ! tavAhaM SaraRAgataH ..
tvayA yat kaTitaM pUrvvaM tat sarvvaYca SrutaM mayA .
jagadDAtrI mahAdurgA caturvvargaPalapradA ..
tasyAH pUjAviDidinaM kAlaM tanna prakASitam .
tadeva kaTayeSAni ! SrotumicCAmi sAmpratam ..
SrIdevyuvAca .
kaTayAmi maheSAna ! sAvaDAno'vaDAraya .
tasyAH pUjAviDidinaM samayaM BAvaBedataH ..
kArttike Suklapakze ca yA durgAnavamI tiTiH .
sA praSastA mahAdeva . mahAdurgAprapUjane ..
[Page2-497-c+ 52]
prAtaSca sAttvikI pUjA maDyAhne rAjasI matA .
sAyAhne tAmasI pUjA triviDA parikIrttitA ..
japayajYAdiBirdeva ! iti trEkAlikI matA .
aTAnyat saMpravakzyAmi SfRuzva parameSvara ! ..
saptamyAdinavamyAntaM pUjAkAlamitIritam .
tridine triviDA pUjA daSamyAYca visarjjayet ..
pUjApare'hni deveSa ! tatrApyatra visarjjanam .
boDitAyAH prakAreRa tatra pUjA prakIrttitA ..
SrISiva uvAca .
trisanDyAvyApinI sA tu yadi syAnnavamI tiTiH .
trikAle triviDA pUjA kaTaM devyA jaganmayi ! ..
kaTayasva maheSAni ! iti me saMSayo hfdi ..
SrIdevyuvAca .
sA prAtarvyApinI yatra vAsare navamI tiTiH .
trisanDyaM pUjayettatra vAsare jagadambikAm ..
muhUrttavyApinI cApi tatra grAhyA maheSvara ! .
ekakAle triDA pUjA sADako nEva kArayet ..
iti te kaTitaM vatsa ! kimanyat SrotumicCasi .
kaTayizyAmi tadBaktyA tava prItyA trilocana ! ..”
SrIpArvvatyuvAca .
“daSamyAM balidAnantu nizidDaM jagadISvara ! .
kaTaM trikAlaM pUjA sA samBavet parameSvara ! ..
SrISiva uvAca .
navamItiTimASritya yatra pUjAviDirBavet .
nizidDaM validAnantu daSamyAM tatra sundari ! ..
navamIdinamASritya pUjAviDirihoditaH .
daSamyAM validAnantu nizidDaM nAtra pArvvati ! ..
jYAnAmftasAre pUrvvaM pUjAprakAraM uktrAH .
“muhUrttavyApinI cApi prAtaScennavamI tiTiH .
taddine pUjanaM kAryyaM trisanDyaM varavarRini ! ..
trikAlaM pUjayettatra nEkakAle kadAcana ..”
aTa kAtyAyanItantre azwasaptatipawale .
“kumBarASigate candre navamyAM kArttikasya ca .
uzasyardDodito BAnurddurgAmArADya yatnavAn ..
puttrArogyabalaM leBe lokasAkzitvameva ca .
tAM tiTiM prApya manujaH SaniBOmadine yadi ..
prapUjayenmahAdurgAM DarmmakAmArTamokzadAm ..”
SaktisaNgamatantre .
“kArttikasya site pakze navamyAM jagadISvarIm .
trikAlamekakAlaM vA varze varze prapUjayet ..
nirmmAya pratimAM SaktyA jagadDAtryA viDAnataH .
pUjayitvA paradine pratimAM tAM visarjjayet ..
evaM kftvA cakravarttI Bavet sAGakasattamaH .
puttrapOttraDanESvaryyasaMyutAsya Bavet purI ..”
tantrAntare .
“kujavAre yugAdyAyAM navamyAntu jagatprasUH .
prAdurBUtA maheSAnI tatra tAM paripUjayet ..”
tantrAntare .
“trikAlaM pUjayeddurgAM mUlenEkAkzareRa ca .
nAnAratnaviDAnena gItavAdyapuraHsaram ..
kArttikasya site pakze navamyAYca viSezataH .
kftvEvaM sADakaSrezWo laBedrAjyamakaRwakam ..”
[Page2-498-a+ 52]
yoginItantre .
“kArttike'malapakze tu navamyAYca viSezataH .
pragalBAntu jagadDAtrIM pUjayeddIpamAlayA ..”
AgamatattvasAre .
“kArttike'malapakze tu navamyAM BOmavAsare .
AvirBUtA jagadDAtrI yugAdO dEtyanASinI ..”
uttarakAmAKyAtantre .
“kArttike Suklapakze tu tretAyAM praTame'hani .
trisanDyaM pUjayeddevIM durgAM sampatpravfdDaye ..” * ..
kubjikAtantre .
“kArttike Suklapakze tu navamyAM jagadambikAm .
durgAM prapUjayedBaktyA DarmmakAmArTasidDaye ..” * ..
durgAkalpe vidyotpattiH .
“kArttike Suklapakze'hni BOmavAre jagatprasUH .
sarvvadevahitArTAya durvvfttaSamanAya ca ..
AvirAsIjjagacCAntyE yugAdO parameSvarI ..”
vratakAlavivekaDftavacanam .
“kArttike'malapakzasya tretAyAM navame'hani .
pUjayettAM jagadDAtrIM siMhapfzWe nizeduzIm ..” * ..
smftiH .
“yugAdyA varzavfdDiSca saptamI pArvvatIpriyA .
raverudayamIkzante na tatra tiTiyugmatA ..” * ..
kftyatattvArRave .
“kArttike'malapakze tu yugAdyA navamI smftA .
pUrvvAhRasamaye tatra pUjAviDirihoditaH ..” * ..
BavizpapurARakftyatattvArRavayoH .
“kArttike Suklapakze tu yugAdyA navamI smftA .
pUrvvAhRasamaye kAzWAtmikA paradine yadi ..
tatra pUjAdikaM kuryyAt piRqanirvvapaRAdfte ..”
smftisAgare
“kArttikasya yugAdyAyAmfdDikAmo'rccayedumAm ..”
iti jagadDAtrIpUjAkAlavyavasTA .. * .. * ..
aTa jagadDAtrIvidyotpattiH .
SrIpArvvatyuvAca .
“Bagavan ! prARanATeSa ! sarvvatattvaviSArada ! .
SrutA kAtyAyanIvidyAsamutpattistrilocana ! ..
mahAdurgAjagadDAtrIvidyotpattirBavedyataH .
tat sarvvaM brUhi Bagavan ! kfpayA parameSvara ! ..
yadi na kaTyate deva ! vimuYcAmi tadA tanum ..
SrISiva uvAca .
SfRu pArvvati ! vakzyAmi rahasyaM paramAdButam .
yat SrutvA laBate devi ! sOBAgyaM suKamuttamam ..
purA purandaramuKAH sveSvaratvABimAninaH .
prAhuH kimISvaro'styasmadatiriktaH surAniti ..
aTa durgA jaganmAtA nityA cEtanyarUpiRI .
etezAM DarmmasetUnAmindrAdInAM niyantraRam ..
karizyAmIti niScitya jyotIrUpaM daDAtyalam .
tezAmAviraBUddargA jagadDAtrI jaganmayI ..
kowisUryyapratIkASA candrakowisamapraBA .
jvalantaM parvvatamiva sarvvalokaBayaNkarI ..
taddadfSuH surAH sarvve BayamApurmmahOjasaH .
kimetanna viniScetuM SaktAste hyaBavan surAH ..
[Page2-498-b+ 52]
vAyumAhuH samAhUya kimetat paramAdButam ..
vijAnIhi marudvIra ! mAtariSvA diSaHpate ! ..
tato vAyurdrutaM tatra gatastejo'ntikaM tataH .
tamantikamupAyAtaM prAha tejomayI tataH ..
balavAn kastvamAyAto vIryyaM kiYcAsti vA tvayi .
AdAtuM Sakyate sarvvaM pfTivItalasamBavam ..
iti pratyuktavAn vAyuH kzaRaM tatrEva tizWati .
AdatsvEtat tfRamiti nidaDO vAyave tfRam ..
vAyuH sarvvaprayatnena nAdAtuM tat kzamo'Bavat .
tato devAH prAhuragniM BItA udbignamAnasAH ..
agne ! etadbijAnIhi kimetat karmma cAdButam .
ityukto devatAvfndEragnistejo'ntikaM gataH ..
amarA jAtavedA vA tejo vAgityuvAca tam .
sa proktavAnagnirasmi sarvvadAhakaSaktikaH ..
dahEtattfRamatyalpamiti tasmE tfRaM dadO .
agniH sarvvaprayatnena dagDuM nEtat kzamo'Bavat ..
tato nivavfte vahnirBUtvA so'patrapAnvitaH .
ekatrasTAH surAH sarvve mantrayAmAsuruttamam ..
iyameveSvarI nUnaM stozyAmo neScarA vayam .
iti niScitya suDiyastuzwuvuH parameSvarIm ..
prAhurddevagaRAH sarvve tvamISA neSvarA vayam .
ISvaratvABimAnena yadasmAkaM suduzkftam ..
kzantumarhasi tat sarvvaM kfpayA jagadambike ! .
tava rUpaM sugopyaM yanmaNgalyaM sarvvamaNgalam ..
taddrazwuM vayamicCAmo dehi darSanamuttamam .
ityuktAnAM subudDInAmAvirAsIcCivAmbare ..
tejasyantarhite tasmin camatkArakalevare .
mfgendropari susmerA sarvvAlaNkAraBUzitA ..
caturBujA mahAdevI raktAmbaraDarA SuBA .
bAlArkasadfSIdehA nAgayajYopavItinI ..
trinetrA kowicandrABA devarzimunisevitA .
darSayAmAsa devAnAmevaM rUpaM jaganmayI ..
tatastAM tuzwuvurddevA jagadDAtrIM maheSvarIm .
varaM prApuH suragaRA yaTezwaM tridaSAlaye ..
tatrEvAntarhitA devI mahAdurgA jaganmayI .
iti te kaTitaM Badre ! vidyotpattiM sudurllaBAm ..”
iti kAtyAyanItantre 76 pawalaH .. * ..
SrISiva uvAca .
“aTa durgAmanuM vakzye SfRuzva haravallaBe ! .
yasya prasAdamAtreRa mucyate BavabanDanAt ..
TAntavarRaM samudDftya vAmakarRaM viBUzitam .
indubindusamAyuktaM bIjaM paramadurllaBam ..
caturvvargapradaM sAkzAnmahApAtakanASanam .
ekAkzarIsamA nAsti vidyA triBuvane priye ! ..
kUrccAdyAM vA japedvidyAM tadante vahnisundarI .
lajjAdyAM vA japedvidyAM PaqantaM vA japet suDIH ..
baDUbIjayutAM vApi svAhAntAM vA japet punaH .
lakzmyAdyAM vA japedbidyAM caturvvargaPalAptaye ..
vAgBavAdyAM japedbApi praRavAdyAM japet punaH .
kAmabIjAdikAM vApi PaqantAM vA japet punaH ..
tryakzarI viviDA vidyA kaTitA brahmaRA purA .
vinA ganDErvinA puzpErvinA homapuraHsarEH ..
[Page2-498-c+ 52]
prARAyAmaM vinA devi ! japamAtreRa sidDidA
mantrasyAsya fzirddevi ! nAradaH parikIrttitaH
gAyattrI Canda AKyAtaM jagadDAtrI ca devatA
caturvvargapradA durgA sarvvasattvezu saMsTitA ..
dIrGasvarasamAyuktanijabIjAni pArvvati ! .
vinyasedAtmano dehe hfdayAdizu SaNkari ! ..
pUrvvavannyAsavarRantu pUrvvavat karmma cAcaret .
kAlIvadAcaredbidyAM japedbidyAmaharnniSam ..
lakzadvAdaSakErddevi ! puraScaraRamIritam .
yaTAsTAne yaTAkAle yaTAcAraviDAnataH ..
prajapet parayA BaktyA durgAM durgatinASinIm .. * ..
DyAnamasyAH pravakzyAmi SfRuzva naganandini ! ..
siMhaskanDADisaMrUQAM nAnAlaNkAraBUzitAm .
caturBujAM mahAdevIM nAgayajYopavItinIm ..
SaNKacakraDanurvvARalocanatritayAnvitAm .
raktavastraparIDAnAM bAlArkasadfSItanum ..
nAradAdyErmmunigaREH sevitAM BavasundarIm .
tribalIbalayopetanABinAlamfRAlinIm ..
ratnadvIpe mahAdvIpe siMhAsanasamanvite ..
praPullakamalArUQAM DyAyettAM BavagehinIm .
evaM DyAtvA jagadDAtrIM pUrvvoktapUjanaM caret ..
yantramasyAH pravakzyAmi SfRuzva haravallaBe ! .
trikoRatritayaYcAdO trEvimbasahitantataH ..
azwapatraM tato liKya trireKAsahitaM tataH .
vajraBUpurasaMyuktaM viliKedviDinAmunA ..
tatra tAM pUjayeddevIM mUlaprakftirUpiRIm .
praBAdyAH SaktayaH pUjyA ganDAdyErnavakoRake ..
praBA mAyA jayA sUkzmA viSudDA nandinI punaH .
supraBA vijayA sarvvasidDidA nava SaktayaH ..
hnImAdyAH pUjayettAstu raktacandanadUrvvakEH .
SaNKapadmaniDI devyA vAmadakziRayogataH ..
pUjayet parayA BaktyA raktacandanadUrvvakEH .
arGyadAnaM tataH kuryyAt pUjAnte naganandini ! ..
aNgAvftiH punaH pUjyA patrakoRezu mAtaraH .
vajrAdyAyuDasaMyuktA BUpure lokanAyakAH ..”
iti kAtyAyanItantre 77 pawolaH .. * ..
SrISiva uvAca .
“pUjA tiTiviSezeRa caturvvargaPalAptaye .
karttavyA yA tu durgAyAstAM SfRuzva SuBAnane ! ..
azwamyAYca caturddaSyAM navamyAM vApi yatnataH .
yaH pUjayenmahAdurgAM so'BIzwaPalamApnuyAt ..
pOrRamAsyAmamAyAM vA ravisaMkramaRe taTA .
SaniBOmadine cEva pUjayet parameSvarIm ..
suKaM sOBAgyamArogyamESvaryyaM laBate Druvam .
SaniBOmadine cEva yadi syAdazwamI tiTiH ..
tatra pUjyA jagadDAtrI puttrapOttraDanapradA .
somavAre'pyamAvAsyA maGAnakzatrasaMyutA ..
uttarA saptamIyuktA AdityAhe ca pArvvati ! .
caturTyaNgAravAre ca rohiRIsaMyutA yadi ..
gurvvazwamyAM taTA svAtI yadi syAt parameSvari ! .
ezu pUjA mahAdevyAH karttavyA sarvvasidDaye ..
maDumAse sitAzwamyAM vESAKatritaye'hani .
[Page2-499-a+ 52]
pOrRamAsyAM taTA jyEzWe amAyAYca maheSvari ! ..
miTune'rke dbitIyAyAM SrAvaRe dbAdaSIdine .
BAdre mAsyasitAzwamyAM ASvine Suklapakzake ..
saptamyAmeva cAzwamyAM navamyAYca viSezataH .
amAyAM kArttike cEva navamyAM Suklapakzake ..
naktaM mArgaSire BUte pOze'zwamyAM sitetare .
mAGe ca sitapaYcamyAM PAlgunyAM ca sureSvari ! ..
ezu dvAdaSamAsezu tiTizvetAsu pArvvatIm .
pUjayet parayA BaktyA yaTAviBavavistarEH ..
rAjarAjeSvaro BUtvA vaset kalpAyutaM divi .
puttrapOttraDanardDInAmaDipo jAyate 'cirAt ..
ante devIpuraM yAti BuktrA BogAn yaTepmi-
tAn ..
SrIpArvvatyuvAca .
devadeva ! mahAdeva ! viSvanATa ! maheSvara ! .
SrutA tava muKAmBojAddurgApUjA mahAPalA ..
kena vA pUjitA devI kasya vA kiYca siDyati .
kena prakASitA mUrttistat sarvvaM kaTaya praBo ! ..
SrISiva uvAca .
rAmarAvaRayoryudDe durgA rAmeRa pUjitA .
avaDIdrAvaRaM rAma ize mAsi prapUjanAt ..
tena lokAScarizyanti durgAyAH SAradotsavam .
evamArADya deveSImindrajidrAvaRAtmajaH ..
aBavat kArttike yo vE durgAmevaM samarccayan .
amAyAM kArttike mAsi tArakAsuranASakaH ..
kumBarASigate candre navamyAM kArttikasya ca .
uzasyardDodito BAnurddurgAmArADya yatnavAn ..
putrArogyavaraM leBe lokasAkzitvameva ca .
tAM tiTiM prApya manujaH SaniBOmadine yadi ..
prapUjayenmahAdurgAM DarmmakAmArTamokzadAm .
evaM mArgaSire mAsi vfzarASigate viDO ..
caturddaSyAM niSAyAntu candraH saMpUjya pArvvatIm .
mahApApAdvimukto'sO rAtrISatvamavApa ca ..
tena mArgaSire mAsi caturddaSyAM prapUjayet .
indratvamevamindro'sO leBe durgAM samarccayan ..
brahmatvamapi vizRutvaM rudratvaYca maheSvari ! .
devatvaM sarvvadevAnAmaBavaccaRqikArccanAt ..
BUtaM BavyaM BavizyaM yat sTAvarARi carARi ca .
sarvvaM durgApraBAveRa svasvaBogamavApnuyuH ..
vinA durgAM maheSAni ! na kiYcidapi varttate .
iti te kaTitaM devi ! saMkzepeRa tavAgrataH ..
mahAdurgAjagadDAtrIvidyotpattiM sudurllaBAm ..”
iti kAtyAyanItantre 78 pawalaH ..
(sarasvatI . yaTA, mArkaRqeye . 23 . 30 .
“jagadDAtrImahaM devImArirADayizuH SuBAm .
stozye praRamya SirasA brahmayoniM sarasvatIm ..”)
<LEND>
