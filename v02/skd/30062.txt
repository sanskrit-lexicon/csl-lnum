<L>30062<pc>4-196-b<k1>lakzmIH<k2>lakzmIH
lakzmIH¦, strI, (lakzayati paSyati udyoginamiti .
lakzi + “lakzermuw ca .” uRA0 3 . 160 . iti
Ipratyayo muqAgamaSca .) vizRupatnI . tatparyyAyaH .
padmAlayA 2 padmA 3 kamalA 4 SrIH 5 hari-
priyA 6 indirA 7 lokamAtA 8 mA 9
kzIrAbDitanayA 10 ramA 11 . ityamaraH ..
jalaDijA 12 BArgavI 13 . iti SabdaratnA-
valI .. harivallaBA 14 dugDAbDitanayA 15
kzIrasAgarasutA 16 . iti kavikalpalatA .. * ..
aTa lakzmImantrAH .
“vAntaM vahnisamArUQaM vAmanetrendusaMyutam .
bIjametat SriyaH proktaM sarvvakAmaPalapradam ..” * ..
asya pUjAprayogaH . prAtaHkftyAdipIWanyAsAntaM
karmma viDAya hftpadmasya pUrvvAdikeSarezu maDye ca
pIWaSaktIH pIWamanuYca nyaset . o~ viBUtyE
namaH . evaM unnatyE kAntyE sfzwyE kIrttyE sannatyE
vyuzwyE utkfzwyE fdDyE . tataH SrIkamalAsanAya
namaH . ityAsanaM vinyasya fzyAdinyAsaM kuryyAt .
Sirasi Bfgufzaye namaH muKe nivfcCandase namaH .
hfdi SriyE devatAyE namaH . tataH karANganyAsO
kuryyAt . SrAM aNguzWAByAM namaH . SrIM tarjanIByAM
svAhA . SrUM maDyamAByAM vazaw . ityAdi .
eva SrAM hfdayAya namaH ityAdinA ca nyaset .
taTA ca nibanDe .
“aNgAni dIrGayuktena ramAbIjena kalpayet .”
tato DyAnam .
“kAntyA kAYcanasanniBAM himagiripraKyE-
ScaturBirgajE
rhastotkziptahiraRmayAmftaGawErAzicyamAnAM
Sriyam .
biBrARAM varamabjayugmamaBayaM hastEH kirIwo-
jjvalAM
kzOmAbadDanitambavimbalalitAM vande'ravinda-
sTitAm ..”
evaM DyAtvA mAnasEH saMpUjya SaNKasTApanaM kuryyAt .
tataH pIWapUjAM viDAya keSarezu maDye ca viBU-
tyAdipIWamanvantapUjAM viDAya punarDyAtvA AvA-
[Page4-196-c+ 52]
hanAdipaYcapuzpAYjalidAnaparyyantaM viDAya Ava-
raRapUjAmAraBet . agnyAdikeSarezu maDye dikzu
ca SrAM hfdayAya namaH . ityAdinA saMpUjya dig-
dalezu pUrvvAdizu o~ vAsudevAya namaH . evaM saNka-
rzaRAya pradyumnAya anirudDAya . vidigdalezu o~
damakAya o~ salilAya o~ guggulave o~ kuru-
RwakAya . tato devyA dakziRe o~ SaNKaniDaye
namaH . evaM vasuDArAyE . vAme o~ padmaniDaye
vasumatyE . patrAgrezu pUrvvAdizu o~ valAkyE namaH .
evaM vimalAyE kamalAyE vanamAlikAyE viBI-
zikAyE SANkaryyE vasumAlikAyE . tadbahirindrA-
dIn vajrAdIMSca pUjayet . tato DUpAdivisa-
rjanAntaM karmma samApayet . asya puraScaraRaM
dvAdaSalakzajapaH . taTA ca .
“BAnulakzaM japenmantraM dIkzito vijitendriyaH .
tatsahasraYca juhuyAt kamalErmaDurAplutEH .
japAnte juhuyAnmantrI tilErvA maDurAplutEH .
vilvEH PalErvvA juhuyAttriBirvvA sADakottamaH ..
vAgBavaM vanitA vizRormAyA makaraketanaH .
caturbbIjAtmako mantraScaturvvargaPalapradaH ..”
vAgBavaM EM . vizRuvanitA SrI~ . mAyA hrI~ .
makaraketanaH klI~ . asya pUjAdikaM pUrvvavad-
boDyam . taTA ca .
“ramAyAH kalpite pIWe tadbiDAnena pUjayet .
kuryyAt prayogAn tatrasTAnanena sADakottamaH ..
niDiBiH sevyate nityaM mUrttimadBirupasTitEH ..”
DyAne tu viSezaH .
“mARikyapratiBapraBAM himaniBEstuNgEScaturBirgajE-
rhastagrAhitaratnakumBasalilErAzicyamAnAM sadA .
hastAbjErvaradAnamambujayugABItIrdaDAnAM hareH
kAntAM kANkzitapArijAtalatikAM vande sarojA-
sanAm ..”
asya puraScaraRaM dvAdaSalakzajapaH . taTA ca .
“BAnulakzaM havizyASI japedante saroruhEH .
juhuyAdaruREH puzpEstatsahasraM jitendriyaH ..”
mantrAntaram . namaH kamalAnte vAsinyE Wadvaya-
miti prokto daSAkzaraH . taTA ca nibanDe .
“dIrGA yAdirvisargAnto brahmA BAnurvvasunDarA .
vAntesinyE priyA vahnermanuH prokto daSAkzaraH ..”
“dIrGA nakAraH . yAdirmaH . brahmA kaH .
BAnurmaH . vasunDarA laH . vAntesinyE vAsinyE .
vahnipriyA svAhA . asya pUjAprayogaH . pUrvva-
vat pIWamanvantaM vinyasya fzyAdinyAsaM
kuryyAt . Sirasi dakzafzaye namaH . muKe
virAwCandase namaH . hfdi SriyE devatAyE namaH .
taTA ca SAradAyAm .
“fzirdakzo virAwCando devatA SrIH prakI
rttitA ..”
tataH karANganyAsO . o~ devyE namo'NguzWAByAM
namaH . o~ padminyE namastarjanIByAM svAhA .
o~ vizRupatnyE namo maDyamAByAM vazaw .
o~ varadAyE namo'nAmikAByAM huM .
[Page4-197-a+ 52]
o~ kamalarUpAyE namaH kanizWAByAM Paw . evaM
hfdayAdizu . o~ devyE namo hfdayAya nama
ityAdi . taTA ca nibanDe .
“devyE hfdayamAKyAtaM padminyE Sira Iritam .
vizRupatnyE SiKA proktA varadAyE tanucCadam .
astraM kamalarUpAyE namo'ntAH praRavAdikAH ..”
tato DyAnam .
“AsInA sarasIruhe smitamuKI hastAmbujE-
rbiBratI
dAnaM padmayugABaye ca vapuzA sOdAminI-
sanniBA .
muktAhAravirAjamAnapfTulottuNgastanodBAziRI
pAyAdvaH kamalA kawAkzaviBavErAnandayantI
harim ..”
evaM DyAtvA mAnasEH saMpUjya SaNKasTApanaM
kftvA pUrvvoktapIWaSaktisahitapIWamanvantAM pUjAM
viDAya pUnarDyAtvAvAhanAdipaYcapuzpAYjalidAna-
paryyantaM viDAyAvaraRapUjAmAraBet . agnyAdi-
catuzka dikzu ca o~ devyE namo hfdayAya namaH .
o~ padminyE namaH Sirase svAhA . o~ vizRu-
patnyE namaH SiKAyE vazaw . o~ varadAyE namaH
kavacAya hum . o~ kamalarUpAyE namo'strAya
Paw . tataH pUrvvAdidalezu pUrvvavat valAkyAdi
pUjayet . tadbahirindrAdIn vajrAdIMSca pUjayet .
tato DUpAdivisarjanAntaM karmma samApayet .
asya puraScaraRaM daSalakzajapaH . taTA ca .
“daSalakzaM japenmantraM mantravidbijitendriyaH .
daSAMSaM juhuyAnmantrI maDurAktEH saroruhEH ..” * ..
aTa lakzmIstotram .
ISvara uvAca .
“trElokyapUjite devi ! kamale vizRuvallaBe .
yaTA tvaM susTirA kfzRe taTA Bava mayi sTirA ..
ISvarI kamalA lakzmIScalA BUtirharipriyA .
padmA padmAlayA sampatsfzwiH SrIH padmaDAriRI ..
dbAdaSEtAni nAmAni lakzmIM saMpUjya yaH paWet .
sTirA lakzmIrBavet tasya puttradArAdiBiH saha ..”
iti tantrasAraH ..
vizRupurARoktalakzmIstotraM tatrEva 1 aMSe
9 aDyAye drazwavyam .. * .. aTa lakzmIpUjA-
nirUpaRam . yaTA, skandapurARe .
“pOze cEtre taTA BAdre pUjayeyuH striyaH Sriyam .
siMhe Danuzi mIne ca sTite saptaturaNgame ..
pratyabdaM pUjayellakzmIM Suklapakze gurordine .
nAparAhRe na rAtrO ca nAsite na tryahaspfSi ..
dvAdaSyAYcEva nandAyAM riktAyAYca niraMSake .
trayodaSyAM taTAzwamyAM kamalAM nEva pUjayet ..
na pUjayet SanO BOme na buDe nEva BArgave .
pUjayettu gurorvAre cAprApte ravisomayoH ..
guruvAre hi pUrRA ca yatnena yadi laByate .
tatra pUjyA tu kamalA DanaputtravivardDinI ..
na kuryyAt praTame mAsi nEva kuryyAdbisarjanam .
na GaRwAM vAdayettatra nEva JiRwIM pradApayet ..
[Page4-197-b+ 52]
pOze ca daSamI SastA cEtrake paYcamI taTA .
naBasye pUrRimA jYeyA guruvAre viSezataH ..
AQakaM DAnyasampUrRaM nAnABaraRaBUzitam .
suganDiSuklapuzpeRa Suklapakze prapUjayet ..
pOze tu pizwakaM dadyAt paramAnnaYca cEtrake .
pizwakaM paramAnnaYca naBasye tu viSezataH ..
guruvArasamAyuktA naBasye pUrRimA SuBA .
kamalAM pUjayettatra punarjjanma na vidyate ..
ekena kamalenEva kamalAM pUjayed yadi .
iha loke suKaM prApya paratra keSavaM vrajet ..
prANmuKI pUjayellakzmIM paScimAnanasaMsTitAm .
ganDapuzpaDUpadIpanEvedyAdyupacArakEH ..
ganDadvAretimantreRa ganDenAvAhayedasO .
Sriye jAta iti dvAByAM puzpErAvAhayettataH ..”
tato DyAnam .
“hiraRyavarRAM hariRIM suvarRarajatasrajam .
candrAM hiraRmayIM lakzmIM jAtavedasamAvahAm ..
gOravarRAntu dbiBujAM sitapadmoparisTitAm .
vizRorvvakzaHsTalasTAYca jagacCoBAprakASinIm ..
DyAyedAdyAM sadA devIM pUjAkAle viSezataH .
tataH pUjAdikaM kuryyAt SrIM lakzmIM nama ityfcA ..
lakzmIH padmAlayA padmA kamalA SrIrDatiH kzamA .
tuzwiH puzwistaTA kAntirmeDA vidyA ramA SrutiH ..
haripriyA taTA vizRoH priyA nArAyaRasya ca .
etABiH saptadaSaBirlakzmIbIjAdinArccayet ..
lakzmInArAyaRAByAYca namo'ntena prapUjayet .
DizaRaYca kuberaYca pUjayettadanantaram ..”
lakzIcaritre .
“na kfzRapakze riktAyAM daSamIdvAdaSIzu ca .
SravaRAdicaturfkze lakzmIpUjAM na kArayet ..”
iti kAlacandrikA ..
dIpAnvitAmAvasyAyAM lakzmIpUjAviDiryaTA, --
“tulArAsigate BAnO amAvAsyAM narADipaH .
snAtvA devAn pitFn BaktyA saMpUjyATa praRamya ca ..
kftvA tu pArvvaRaSrAdDaM daDikzIraguqAdiBiH .
tato'parAhRasamaye Gozayennagare nfpaH .
lakzmIH saMpUjyatAM lokA ulkABiScABivezwya-
tAm ..
amAvAsyA yadA rAtrO divABAge caturddaSI .
pUjanIyA tadA lakzmIrvijYeyA suKarAtrikA ..
amAvAsyAM yadA devAH kArttike mAsi keSa-
vAt .
aBayaM prApya suptASca kzIrodArRavasAnuzu ..
lakzmIrdEtyaBayAnmuktA suKaM suptAmbujodare .
caturyugasahasrAnte brahmA svapiti paNkaje ..
ato'tra viDivat kAryyA manuzyEH suKasuptikA .
divA tatra na Boktavyamfte bAlAturAjjanAt ..
pradozasamaye lakzmIM pUjayitvA yaTAkramam .
dIpavfkzAstaTA kAryyA BaktyA devagfhezvapi ..
catuzpaTaSmaSAnezu nadIparvvatasAnuzu .
vfkzamUlezu gozWezu catvarezu gfhezu ca ..
vastrEH puzpEH SoBitavyAH krayavikra BUmayaH .
[Page4-197-c+ 52]
dIpamAlAparikzipte pradoze tadanantaram ..
brAhmaRAn BojayitvAdO viBajya ca buBukzi-
tAn .
alaNkftena BoktavyaM navavastropaSoBinA .
snigDErmugDErvvidagDESca bAnDavErBftakEH saha ..”
atra lakzmIpUjAyAM puzpadAnakAle .
“namaste sarvvadevAnAM varadAsi haripriye ! .
yA gatistvatprapannAnAM sA me BUyAttvadarccanAt ..”
lakzmyE nama ityanena vAratrayaM pUjayet .
“suKarAtryAM pradoze tu kuberaM pUjayanti ye ..”
iti rudraDaraDftAt kuberamapi pUjayanti .
“DanadAya namastuByaM niDipadmADipAya ca .
Bavantu tvatprasAdAnme DanaDAnyAdisampadaH ..”
iti paWitvA kuberAya nama iti triH pUjayet .
tato devagfhAdizu dIpAn dadyAt . tatra
mantraH .
“agnijyotI ravijyotiScandrajyotistaTEva ca .
uttamaH sarvvajyotInAM dIpo'yaM pratigfhyatAm ..”
tato brAhmaRAn banDUMSca BojayitvA svayaM BuktvA
suKaM suptvA pratyUze BavizyoktaM karmma kuryyAt .
taTA, --
“suKarAtreruzaHkAle pradIpojjvalitAlaye .
banDUrbbanDUnabanDUMSca vAcA kuSalayArccayet ..
pradIpavandanaM kAryyaM lakzmImaNgalahetave .
gorocanAkzataYcEva dadyAdaNgezu sarvvataH ..”
lakzmIpUjAmantraH .
“viSvarUpasya BAryyAsi padme padmAlaye SuBe .
mahAlakzmi namastuByaM suKarAtriM kuruzva me ..
varzAkAle mahAGore yanmayA duzkftaM kftam .
suKarAtripraBAte'dya tanme lakzmIrvyapohatu ..
yA rAtriH sarvvaBUtAnAM yA ca devezvavasTitA .
saMvatsarapriyA yA ca sA mamAstu sumaNgalA ..
mAtA tvaM sarvvaBUtAnAM devAnAM sfzwisamBavA .
AKyAtA BUtale devi ! suKarAtri namo'stu
te ..”
lakzmyE nama iti triH pUjayet . iti tiTyAdi-
tattvam .. * .. tasyA upAKyAnaM yaTA, --
nArada uvAca .
“SrIkfzRasyAtmanaScEva nirguRasya nirAkfteH .
sAvitrIyamasaMvAde SrutaM sunirmmalaM yaSaH ..
tadguRotkIrttanaM satyaM maNgalAnAYca maNgalam .
aDunA SrotumicCAmi lakzmyupAKyAnameva ca ..
kenAdO pUjitA sApi kimBUtA kena vA purA .
tadguRotkIrttanaM satyaM vada vedavidAMvara ..
SrInArAyaRa uvAca .
sfzwerAdO purA brahman kfzRasya paramAtmanaH .
devI vAmAMSasamBUtA baBUva rAsamaRqale ..
atIvasundarI rAmA nyagroDaparimaRqalA .
yaTA dbAdaSavarzIyA SaSvat susTirayOvanA ..
SvetacampakavarRABA suKadfSyA manoharA .
SaratpArvvaRakowIndupraBApracCAditAnanA ..
SaranmaDyAhnapadmAnAM SoBAmocanalocanA .
[Page4-198-a+ 52]
sA ca devI dviDA BUtA sahasEveSvarecCayA ..
samA rUpeRa varRena tejasA vayasA tvizA .
yaSasA vAsasA sUktyA BUzaRena guRena ca ..
smitena vIkzitenEva vacasA gamanena ca .
maDureRa svareREva nayenAnunayena ca ..
tadbAmAMSo mahAlakzmIrddakziRAMSaSca rADikA .
rADAdO varayAmAsa dviBujaYca parAtparam ..
mahAlakzmISca tatpaScAccakame kamanIyakam .
kfzRastadgOraveREva dviDArUpo baBUva ha ..
dakziRAMSaSca dbiBujo vAmAMSaSca caturBujaH .
caturBujAya dbiBujo mahAlakzmIM dadO purA ..
lakzyate dfSyate viSvaM snigDadfzwyA yayAniSam .
devIzu yA ca mahatI mahAlakzmISca sA
smftA ..
dbiBujo rADikAkAnto lakzmIkAntaScaturBujaH .
SudDasattvasvarUpESca gopErgopIBirAvftaH ..
caturBujaSca vEkuRWaM prayayO padmayA saha .
sarvvAMSena samO dbO tO kfzRanArAyaRO parO ..
mahAlakzmISca yogena nAnArUpA baBUva sA .
vEkuRWe ca mahAlakzmIH paripUrRatamA ramA ..
SudDasattvasvarUpA ca sarvvasOBAgyasaMyutA .
premRA sA ca praDAnA ca sarvvAsu ramaRIzu ca ..
svarge ca svargalakzmISca SakrasampatsvarUpiRI .
pAtAlezu ca martyezu rAjalakzmISca rAjasu ..
gfhalakzmIrgfhezveva gfhiRI ca kalAMSayA .
sampatsvarUpA gfhiRAM sarvvamaNgalamaNgalA ..
gavAM prasUH sA suraBI dakziRA yajYakAminI .
kzIrodasinDukanyA sA SrIrUpA padminIzu ca ..
SoBAsvarUpA candre ca sUryyamaRqalamaRqitA .
viBUzaRezu ratnezu Palezu ca jalezu ca ..
nfpezu nfpapatnIzu divyastrIzu gfhezu ca .
sarvvaSasyezu vastrezu sTAnezu saMskftezu ca ..
pratimAsu ca devAnAM maNgalezu Gawezu ca .
mARikyezu ca muktAsu mAlyezu ca manoharA ..
maRIndrezu ca hIrezu kzIrezu candanezu ca .
vfkzaSAKAsu ramyAsu navameDezu vastuzu ..
vEkuRWe pUjitA sAdO devI nArAyaRena ca .
dvitIye brahmaRA BaktyA tftIye SaNkareRa ca ..
vizRunA pUjitA sA ca kzIrode BArate mune !
svAyamBuvena manunA mAnavendrESca sarvvataH ..
fzIndrESca munIndrESca sadBiSca gfhiBirBave .
ganDarvvAdyESca nAgAdyEH pAtAlezu ca pUjitA ..
SuklAzwamyAM BAdrapade kftA pUjA ca brahmaRA .
BaktyA ca pakzaparyyantaM trizu lokezu nArada ! ..
cEtre pOze ca BAdre ca puRye maNgalavAsare .
vizRunA nirmmitA pUjA trizu lokezu BaktitaH ..
varzAnte pOzasaMkrAntyAM meDyAmAvAhya prANgaRe .
manustAM pUjayAmAsa sA BUtA Buvanatraye ..
rAjendreRa pUjitA sA maNgalenEva maNgalA .
kedAreREva nIlena nalena suvalena ca ..
DruveRottAnapAdena SakreRa balinA taTA .
kaSyapena ca dakzeRa karddamena vivasvatA ..
[Page4-198-b+ 52]
priyavratena candreRa kubereREva vAyunA .
yamena vahninA cEva varuRenEva pUjitA ..
evaM sarvvatra sarvvESca vanditA pUjitA sadA .
sarvvESvaryyADidevI sA sarvvasampatsvarUpiRI ..”
api ca .
nArada uvAca .
“bArAyaRapriyA sA ca varA vEkuRWavAsinI .
vEkuRWADizWAtfdevI mahAlakzmIH sanAtanI ..
kaTaM baBUva sA devI pfTivyAM sinDukanyakA .
kiM tadDyAnaYca stavanaM sarvvaH pUjAviDikramaH .
purA kena stutAdO sA tanmAM vyAKyAtumarhasi ..
SrInArAyaRa uvAca .
purA durvvAsasaH SApAt BrazwaSrISca purandaraH .
baBUva devasaMGaSca martyalokaSca nArada ! ..
lakzmIH svargAdikaM tyaktvA ruzwA paramaduHKitA .
gatvA lInA ca vEkuRWe mahAlakzmyAYca nArada ..
tadA SokAdyayurdevA duHKitA brahmaRaH saBAm .
brahmARaYca puraskftya yayurvEkuRWameva ca ..
vEkuRWe SaraRApannA devA nArAyaRe pare .
atIvadEnyayuktASca SuzkakaRWOzWatAlukAH ..
tadA lakzmISca kalayA purA nArAyaRAjYayA .
baBUva sinDukanyA sA SakrasampatsvarUpiRI ..
taTA maTitvA kzIrodaM devA dEtyagaREH saha .
saMprApuSca varaM lakzmyA dadfSustAYca tatra hi ..
surAdiByo varaM dattvA varamAlAYca vizRave .
dadO prasannavadanA tuzwA kzIrodaSAyine ..
devAScApyasuragrastaM rAjyaM prApuSca tadvarAt .
tAM sampUjya ca samBUya sarvvatra ca nirApadaH ..”
iti brahmavEvartte prakftiKaRqe 35 . 36 aDyAyO .
lakzmyA agamyagfhARi yaTA, --
“yaM yaM ruzwo gururddevo mAtA tAtaSca bAnDavaH .
atiTiH pitflokASca na yAmi tasya mandi-
ram ..
miTyAvAdI ca yaH SaSvannAstIti vAcakaH
sadA .
sattvahInaSca duHSIlo na gehaM tasya yAmyaham ..
satyahInaH sTApyahArI miTyAsAkzyapradAyakaH .
viSvAsaGnaH kftaGno yo na yAmi tasya mandiram ..
cintAgrasto BayagrastaH Satrugrasto'tipAtakI .
fRagrasto'tikfpaRo na gehaM yAmi pApinAm ..
dIkzAhInaSca SokArtto mandaDIH strIjitaH
sadA .
puMScalIpatiputtrO yO tadgehaM nEva yAmyaham ..
puMScalyannaYcAvIrAnnaM yo BuNkte kAmataH sadA .
SUdrAnnaBojI tadyAjI tadgehaM nEva yAmyaham ..
yo durvvAk kalahAvizwaH kaliH SaSvadaGAlaye .
strI praDAnA gfhe yasya na yAmi tasya mandi-
ram ..
yatra nAsti hareH pUjA tadIyaguRakIrttanam .
notsukaSca praSaMsAyAM na yAmi tasya mandiram ..
kanyAnnavedavikretA naraGAtI ca hiMsakaH .
narakAgArasadfSaM na yAmi tasya mandiram ..
[Page4-198-c+ 52]
svadattAM paradattAM vA brahmavfttiM surasya ca .
yo hareddAnahInaSca na yAmi tasya mandiram ..
yat karmma dakziRAhInaM mUQaDIH kurute SaWaH .
sa pApI puRyahInaSca na yAmi tasya mandiram ..
mAtaraM pitaraM BAryyAM gurupatnIM guruYca tam .
anATAM BaginIM kanyAmananyASrayabAnDavAn ..
kArpaRyAdyo na puzRAti saYcayaM kurute sadA .
tadgfhAnnarakAkArAnna yAmi tAnmunISvarAH ..
mUtraM purIzamutsfjya yastat paSyati mandaDIH .
yaH Sete snigDapAdena na yAmi tasya mandiram ..
aDOtapAdaSAyI yo nagnaH Sete'tinidritaH .
sanDyASAyI divASAyI na yAmi tasya mandi-
ram ..
mUrDni tElaM puro dattvA yo'nyadaNgamupaspfSet .
dadAti paScAdgAtre vA na yAmi tasya mandiram ..
dattvA tElaM mUrdDni gAtre viRmUtraM yaH samutsfjet .
praRamedAharet puzpaM na yAmi tasya mandiram ..
tfRaM Cinatti naKarErnaKarErvviliKenmahIm .
gAtre pAde malaM yasya na yAmi tasya mandiram ..
daSanaM vasanaM yasya samalaM rUkzamastakam .
vikftO grAsahAsO ca na yAmi tasya mandiram ..
mantravidyopajIvI ca grAmayAjI cikitsakaH .
sUpakfddevalaScEva na yAmi tasya mandiram ..
vivAhaM DarmmakAryyaM vA yo nihanti ca kopataH .
divAmETunakArI yo na yAmi tasya mandiram ..”
ityAdi brahmavEvartte gaReSaKaRqe lakzmIcarita-
nnAma 23 aDyAyaH .. * .. api ca .
“kucelinaM dantamalopaDAriRaM
bahvASinaM nizWuravAkyaBAziRam .
sUryyodaye cAstamaye ca SAyinaM
vimuYcati SrIrapi cakrapARinam ..
nityaM CedastfRAnAM DaraRiviliKanaM pAdayo-
ralpamArzwi-
rddantAnAmalpaSOcaM vasanamalinatA rUkzatA
mUrdDajAnAm .
dve sanDye cApi nidrA vivasanaSayanaM grAMsahAti-
rekaM
svANge pIWe ca vAdyaM niDanamupanayet keSava-
syApi lakzmIm ..
SiraH suDOtaM caraRO sumArjjitO
varANganAsevanamalpaBojanam .
anagnaSAyitvamaparvvamETunaM
cirapranazwAM SriyamAnayanti zaw ..
yasya kasya tu puzpasya pARqarasya viSezataH .
SirasA DAryyamARasya alakzmIH pratihanyate ..
dIpasya paScimA cCAyA CAyA SayyAsanasya ca .
rajakasya tu yattIrTamalakzmIstatra tizWati ..”
ityAdi gAruqe 114 aDyAyaH .. * ..
aNgaviSeze tasyAH sTitiPalaM yaTA, --
devA UcuH .
“kaTayasva jagannATa ! kezu sTAnezvavasTitA .
puruzARAM PalaM kiM vA prayacCatyaTa naSyati ..
[Page4-199-a+ 52]
dattAtreya uvAca .
nfRAM pAdasTitA lakzmIrnilayaM saMprayacCati .
sakTini saMsTitA vastraM ratnaM nAnAviDaM vasu ..
kalatradA guhyasaMsTA kroqasTApatyadAyinI .
manoraTAn pUrayati puruzARAM hfdi sTitA ..
lakzmIrlakzmIvatAM SrezWaM kaRWasTA kaRWaBUzaRam .
aBIzwabanDudArESca taTASlezaM pravAsiBiH ..
mizwAnnaM vAkyalAvaRyamAjYAmavitaTAntaTA .
muKasaMsTA kavitvaYca yacCatyudaDisamBavA ..
SirogatA saMtyajati tato'nyaM yAti saMSrayam .
seyaM SirogatA dEtyAn parityajati sAmpratam ..”
iti mArkaRqeyapurARe dattAtreyacaritADyAyaH .. * ..
aTa lakzmIcaritram .
SrIsUta uvAca .
“merupfzWe suKAsInAM larkzmo pfcCati keSavaH .
kenopAyena devi tvaM nfRAM Bavasi niScalA ..
SrIruvAca .
SuklAH pArAvatA yatra gfhiRI yatra cojjvalA .
akalahA vasatiryatra tatra kfzRa vasAmyaham ..
DAnyaM suvarRasadfSaM taRqulA rajatopamAH .
annaYcEvAtuzaM yatra tatra kfzRa vasAmyaham ..
yaH saMviBAgI priyavAkyaBAzI
vfdDopasevI priyadarSanaSca .
alpapralApI na ca dIrGasUtrI
tasmin sadAhaM puruze vasAmi ..
yo DarmmaSIlo vijitendriyaSca
vidyAvinIto na paropatApI .
agarvvito yaSca janAnurAgI
tasmin sadAhaM puruze vasAmi ..
ciraM snAti drutaM BuNkte puzpaM prApya na jiGrati .
yo na paSyet striyaM nagnAM niyataM sa ca me priyaH ..
tyAgaH satyaYca SOcaYca yatra ete mahAguRAH .
yaH prApnoti guRAnetAn SradDAvAn sa ca me priyaH ..
sarvvalakzaRamaDye tu tyAga eva viSizyate .
kAle deSe ca pAtre ca sa ca tyAgaH praSasyate ..
nityamAmalake lakzmIrnityaM vasati gomaye .
nityaM SaNKe ca padme ca nityaM SrIH SuklavAsasi ..
vasAmi padmotpalaSaNKamaDye
vasAmi candre ca maheSvare ca .
nArAyaRe cEva vasunDarAyAM
vasAmi nityotsavamandirezu ..”
vasunDarAyAmityatra vasO DarAyAmiti vA pAWaH ..
“yaTopadizwA guruBaktiyuktA
patyurvvaco nAkramate ca nityam .
nityaYca BuNkte patiBuktaSezaM
tasyAH SarIre niyataM vasAmi ..
tuzwA ca DIrA priyavAdinI ca
sOBAgyayuktA ca suSoBanA ca .
lAvaRyayuktA priyadarSanA yA
pativratA yA ca vasAmi tAsu ..
SyAmA mfgAkzI kfSamaDyaBAgA
suBrUH sukeSI sugatiH suSIlA .
[Page4-199-b+ 52]
gaBIranABiH samadantapaNkti-
stasyAH SarIre niyataM vasAmi ..
yA pAparaktA piSunasvaBAvA
svADInakAntaH pariBUyate ca .
amarzakAmA kucaritraSIlA
tAmaNganAM pretamuKIM tyajAmi ..
puzpaM paryyuzitaM pUtiM SayanaM bahuBiH saha .
BagnAsanaM kunArIYca dUrataH parivajayet ..
citANgArakamasTIni vahniM Basma dvijaYca gAm .
na pAdena spaSet pAdaM kArpAsAsTi tuzaM gurum ..
naKakeSodakaYcEva mETunaM parvvasanDyayoH .
varjayennagnaSAyitvamekAkI mizwaBojanam ..
SiraH sapuzpaM caraRO supUjitO
nijANganAsevanamalpaBojanam
anagnaSAyitvamaparvvamETunaM
cirapranazwAM SriyamAnayanti zaw ..
sammArjanIrajovAta nirguRqIM lakucantaTA .
rAtrO vilvapalASaYca kapitTaM varjayeddaDi ..
svagAtrAsanayorvAdyaM apUjA mUrdDapAdayoH .
ucCizwasparSanaM mUrdDni snAnAByaNgaYca varjayet ..
SayanaYcAnDakAre ca rAtrivAso dine taTA .
mlAnAmbaraM kubeSaYca varjayet SuzkaBojanam ..
pareRodbarttitaM vakzaH svayaM mAlyApakarzaRam .
AlasyamavasAdaYca na kuryyAllozwamarddanam ..
SukravAre ca yattElaM SilApizwaYca darSake .
svayaM vAmena mUrdDAnaM pARinA nEva saMspfSet ..
tArakAH puzyavanto ca na paSyedaSuciH pumAn .
nekzedguhyaM parastrIRAM nAstaM yAntaM divAkaram ..
kuryyAnnAnyaDanAkANkzAM parastrIRAM taTEva ca .
parezAM pratikUlaYca uditArke praboDanam .
naKakaRwakaraktESca mfttikANgAravAriBiH .
vfTA vileKanaM BUmO na kuryyAnmama kANkzayA ..
svayaM dohaM svayaM mAlyaM svayaM GfzwaYca candanam .
nApitasya gfhe kzOraM SakrAdapi haret Sriyam ..”
svayaM dohamityatra graTitaYceti vA pAWaH .
“na nindAM gaRake vipre pAdayornarttanantaTA .
pratikUlaYcaret strIRAM BuktvA ca dantaDAvanam ..
aGftaM mAMsasUpaYca nagnAYcEva striyantaTA .
BakzaRAddaSanAccEva SakrAdapi haret Sriyam ..
mantrErayuktaH paradArasevI
AcArahInaH parasevakaSca .
saNkIrRacArI parivAdaSIla-
staM nizWuraM damBamayaM tyajAmi ..
SayanaYcArdrapAdena rAtrivAso dine taTA .
nottarIyamaDaH kuryyAt SuzkapAdena Bojanam ..
aSuciM mlAnavastrAYca durganDAmasuKAvahAm .
aBUzaRAmapuzpAYca na kuryyAdAtmanastanum ..
karRe ca vadane GrARe taTA karatale'pi ca .
pAde pfzWe taTA netre na kuryyAdanulepanam ..
cakzurlagne hataM Sreyo muKalagne DanakzayaH .
daridraH karRalagne ca pAdapfzWe taTAyuzaH ..
ganDaM puzpaM yaTA toyaM ratnaYcEva mahodaDim .
[Page4-199-c+ 52]
gfhItaM praTamaM vastraM varjayenna kadAcana ..
ajarajaH KararajastaTA sammArjanIrajaH .
strIRAM pAdarajo rAjan SakrAdapi haret
Sriyam ..
kucelinaM dantamalapraDAriRaM
mahASaWaM nizWuravAkyaBAziRam .
sUryyodaye cAstamite tu SAyinaM
vimuYcati SrIrapi cakrapARinam ..”
mahASaWamityatra bahvASinamiti vA pAWaH .
“nityaM CedastfRAnAM kzitinaKaliKanaM pAWaH .
ralpaSOcaM
ekANge tElahInaM vasanamalinatAbanDanaM mUrdDa-
jAnAm .
dbe sanDye cApi nidrA vivasanaSayaRaM grAsahAsA-
tirekaH
svANge pIWe ca vAdyaM harati DanapateH keSava-
syApi lakzmIm ..”
abanDanamityatra rUkzatA iti vA pAWaH .
“evaM yaH kurute nityaM mayoktAni ca keSava ! .
tuzwA BavAmi tasyAhaM tvayyezA niScalA yaTA ..
SrIBAzitamidaM stotraM prAtarutTAya yaH paWet .
tadgfhaM vipulaM ramyaM nityaM Bavati nAnyaTA ..
vyADito mucyate rogI badDo mucyeta banDanAt .
Apadastasya naSyanti tamaH sUryyodaye yaTA ..”
iti skandapurARe lakzmIkeSavasaMvAde lakzmI-
caritraM samAptam .. * .. durgA . yaTA, --
“stutiH sidDiriti KyAtA SriyA saMSrayaRAcca vA .
lakzmIrvvA lalanA vApi kramAt sA kAnti-
rucyate ..
iti devIpurARe 55 aDyAyaH ..
sampattiH . SoBA . fdDyOzaDam . vfdDinAmO-
zaDam . PalinIvfkzaH . iti medinI . me, 28 ..
sItA . vIrayozit . iti SabdaratnAvalI ..
sTalapadminI . haridrA . SamI . dravyam . muktA .
iti rAjanirGaRwaH .. mokzaprAptiH . iti
caRqIwIkAyAM nAgaBawwaH .. (SoBA . yaTA,
kumAre . 3 . 49 .
“kapAlanetrAntaralabDamArgE-
rjyAtiHprarohEruditEH SirastaH .
mfRAlasUtrADikasOkumAryyAM
bAlasya lakzmIM glapayantamindoH ..”)
<LEND>
