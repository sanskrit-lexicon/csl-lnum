<L>29039<pc>4-085-a<k1>rajasvalA<k2>rajasvalA
rajasvalA¦, strI, (rajo'styasyAH . “rajaHkfzyA-
sutIti .” 5 . 2 . 112 . iti valac . wAp .)
rajoyuktA . tatparyyAyaH . strIDarmmiRI 2
avI 3 AtreyI 4 malinI 5 puzpavatI 6
ftumatI 7 udakyA 8 . ityamaraH . 2 . 6 . 20 ..
duriH 9 puzpahAsA 10 . iti SabdaratnA-
valI .. puzpitA 11 avIrA 12 viPalI 13
nizPalI 14 . iti jawADaraH .. mlAnA 15
pAMSulA 16 . iti rAjanirGaRwaH .. * .. aTa
rajasvalAsparSaprAyaScittam . “kASyapaH .
‘rajasvalA tu saMspfzwA brAhmaRyA brAhmaRI yadi .
ekarAtraM nirAhArA paYcagavyena SuDyati ..
rajasvalA tu saMspfzwA rAjanyA brAhmaRI tu yA .
trirAtreRa viSudDiH syAt vyAGrasya vacanaM yaTA ..
rajasvalA tu saMspfzwA vESyayA brAhmaRI ca yA .
paYcarAtraM nirAhArA paYcagavyena SuDyati ..
rajasvalA tu saMspfzwA SUdrayA brAhmaRI yadi .
baqrAtreRa viSuDyettu brAhmaRI kAmacArataH ..
akAmataScaredardDaM brAhmaRI sarvvajAtizu ..’
etena rajasvalAyA brAhmaRyAH savarRarajasvalA-
sparSe ekarAtropavAsaH paYcagavyapAnaM kAmataH .
akAmatastadardDam . naktavratam . asavarRaraja-
svalAsparSe trirAtrapaYcarAtrazaq rAtropavAsAH .
[Page4-085-b+ 52]
akAmatastadardDam . etat caturTAhAnantaraM
karttavyam .
‘cARqAlena SvapAkena saMspfzwA cedrajasvalA .
atikramya tAnyahAni prAyaScittaM samAcaret ..
trirAtramupavAsaH syAt paYcagavyena SuDyati .
tAM niSAntu vyatikramya svajAtyuktantu kArayet ..’
iti vacanAntaradarSanAt etat kAmataH ..
atra dinaBedo'pi nAsti . ajYAne bfhaspatiH .
‘patitAntyaSvapAkESca saMspfzwA strI rajasvalA .
tAnyahAni vyatikramya prAyaScittaM samAcaret ..
praTame'hni trirAtraM tu dvitIye dbyahamAcaret .
ahorAtraM tftIye'hni caturTe naktamAcaret ..’
caturTe'hnIti SudDisnAnAt pUrvvam . vyAGraH .
‘rajasvalA yadA spfzwA SvajambUkaKarEH kvacit .
nirAhArA BavettAvat yAvat snAnena SuDyati ..’
atrApi bfhaspatyuktadinaBedavyavasTA . vfdDa-
SAtAtapaH .
‘rajasvale tu ye nAryyAvanyonyaM spfSato yadi .
savarRe paYcagavyantu brahmakUrccamataH param ..’
paYcagavyapAnaM vratarUpam . tenopavAsaH . brahma-
kUrccamAha jAvAlaH .
‘ahorAtrozito BUtvA pOrRamAsyAM viSezataH .
paYcagavyaM pibet prAtarbrahmakUrccaviDiH smftaH ..’
tadaSaktO purAREkaM dAtavyam .” iti prAyaScitta-
tattvam .. * .. anyacca .
‘SudDA BarttuScaturTe'hni aSudDA dEvapEtrayoH .
dEve karmmaRi pEtre ca paYcame'hani SuDyati ..’
iti SudDitattvam ..
tasyAM gamane pApaM yaTA, --
“praTame divase kAntAM yo hi gacCedrajasvalAm .
brahmahatyAcaturTAMSaM laBate nAtra saMSayaH ..
sa pumAnna hi karmmArho dEve pEtre ca karmmaRi .
aDamaH sa ca sarvvezAM ninditaScAyaSaskaraH ..
dvitIyadivase nArIM yo vrajecca rajasvalAm .
kAmataH paripUrRAYca brahmahatyAM laBedDruvam ..
AjIvanaM nADikArI pitfviprasurArccane ..
amanuzyo'yaSasyaH syAdityANgirasaBAzitam ..
tftIyadivase jAyAM yo hi gacCedrajasvalAm .
sa mUQo brahmahatyAYca laBate nAtra saMSayaH ..
pUrvvavat patitaH so'pi na cArhaH sarvvakarmmasu .
asatputtrA caturTe'hni na gacCettAM vicakzaRaH ..”
iti brahmavEvartte SrIkfzRajaMnmaKaRqe 59 aDyAyaH ..
api ca .
“apUrRe ftukAle tu yo'BigacCedrajasvalAm .
retapAH pitarastasya evametanna saMSayaH ..
ekastu puruzo yAti dbitIyAM kAmamohitaH .
tftIyAM vA caturTIYca tadA sa puruzADamaH ..
ftukAle tu sarvvAsAM pitrarTaM Boga izyate .
ftukAlABigAmI yo brahmacAryyeva sammataH ..
na gacCati ca yaH kroDAt mohAdvA puruzADamaH .
ftO ftO BrURahatyAM prApnoti puruzaScaran ..”
iti vArAhe guhyakarmmavarRanaM nAmADyAyaH ..
[Page4-085-c+ 52]
(api ca .
“rajasvalAstrIgamanametannarakakAraRam .
rajasvalAvIrAnnaYca puMScalyannaYca BakzaRam .
aBakzyAnnaYca viprarze yadannaM vfzalIpateH ..”
taTA ca .
“rajasvalAmakAmAYca malinAmapriyAntaTA .
varRavfdDAM vayovfdDAM taTA vyADiprapIqitAm ..
hInANgIM garBiRIM dvezyAM yonidozasamanvitAm .
sagotrAM guruputtrIYca taTA pravrajitAmapi ..
sanDyAparvvasvagamyAYca nopeyAt pramadAM naraH ..
rajasvalAM prAptavato narasyAniyatAtmanaH .
dfzwyAyustejasAM hAni-raDarmmaSca tato Bavet ..”
iti suSrute cikitsitasTAne 24 aDyAyaH ..)
<LEND>
