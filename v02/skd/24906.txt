<L>24906<pc>3-494-b<k1>BAgavataH<k2>BAgavataH
BAgavataH¦, tri, (BagavAn hariH BagavatI durgA vAsya
devateti . Bagavat + “sAsya devatA .” 4 . 2 . 24 .
iti aR .) BagavadBaktaH . tasya lakzaRam . yaTA,
“sarvvadevAn parityajya nityaM BagavadASrayaH .
ratastadIyasevAyAM sa BAgavata ucyate ..”
iti pAdmottaraKaRqe 99 aDyAyaH .. * ..
sa ca yamadUtEstyAjyaH . yaTA, --
“ye tu BAgavatA loke taccittAstatparAyaRAH .
pUjayanti sadA vizRuM te ca tyAjyAH sudUrataH ..”
iti vahnipurARe dUtAn prati yamavacanam ..
skAnde SrImArkaRqeyaBagIraTasaMvAde .
“daSamISezasaMyuktaM dinaM vEzRavavallaBam .
hyupAsate mahIpAla ! te vE BAgavatA narAH ..
prARAtyaye na cASnanti dinaM prApya harernarAH .
kurvvanti jAgaraM rAtrO sadA BAgavatA hi te ..
upozya dbAdaSIM SudDAM rAtrO jAgaraRAnvitAm .
[Page3-494-c+ 52]
alpAM tu sADayedyastu sa vE BAgavato varaH ..
Baktirna vicyutA yezAM na cyutAni vratAni ca ..
supriyaH SrIpatiryezAM te syurBAgavatA narAH ..
sadAcAraratAH SizwAH sarvvaBUtAnukampakAH .
SucayastyaktarAgA ye sadA BAgavatA hi te ..”
ekAdaSaskanDe .
“sarvvaBUtezu yaH paSyedgagavadBAvamAtmanaH .
BUtAni BagavatyAtmanyeza BAgavatottamaH ..
na yasya svapara iti vittezvAtmani vA BidA .
sarvvaBUtasamaH SAntaH sa vE BAgavatottamaH ..”
hariyogeSvarottare .
“gfhItvApIndriyErarTAn yo na dbezwi na kANkzati .
vizRormAyAmidaM paSyan sa vE BAgavatottamaH ..”
bfhannAradIye .
“Sive ca parameSAne vizRO ca paramAtmani .
samabudDyA pravarttante te vE BAgavatottamAH ..”
skAnde .
“yezAM BAgavataM SAstraM sadA tizWati sanniDO .
pUjayanti ca ye nityaM te syurBAgavatA narAH ..
yezAM BAgavataM SAstraM jIvitAdaDikaM Bavet .
mahABAgavatAH SrezWA vizRunA kaTitA narAH ..”
lENge .
“BojanAcCAdanaM sarvvaM yaTASaktyA dadAti yaH .
vizRuBaktasya satataM sa vE BAgavataH smftaH ..”
gAruqe .
“yena sarvvAtmanA vizRuBaktyA BAvo niveSitaH .
vEzRavezu kftAtmatvAnmahABAgavato hi saH ..”
bfhannAradIye .
“tulasIkAnanaM dfzwvA ye namaskurvvate narAH .
tatkAzWANkitakarRA ye te vE BAgavatottamAH ..
tulasIganDamAGrAya santozaM kurvvate tu ye .
tanmUlamfdDftA yESca te vE BAgavatottamAH ..
matkaTASravaRe yezAM varttate sAttvikI matiH .
tadvaktari suBaktASca te vE BAgavatottamAH ..”
skAnde .
“matkaTAM kurute yastu matkaTAYca SfRoti ca .
hfzyate matkaTAyAYca sa vE BAgavatottamaH ..”
bfhannAradIye .
“manmAnasASca madBaktA madBaktajanalolupAH .
mannAmaSravaRAsaktAste vE BAgavatottamAH ..
ye'Binandanti nAmAni hareH SfRvanti harzitAH .
romAYcitaSarIrASca te vE BAgavatottamAH ..
anyezAmudayaM dfzwvA ye'Binandanti mAnavAH .
harinAmaparA ye ca te vE BAgavatottamAH ..”
skAnde .
“ye'rccayanti sadA vizRuM yajYeSa varadaM harim .
dehinaH puRyakarmmARaH sadA BAgavatA hi te ..”
lENge .
“vizRukzetre SuBAnyeva karoti snehasaMyutaH .
pratimAYca harirnityaM pUjayet prayatAtmavAn ..
vizRuBaktaH sa vijYeyaH karmmaRA manasA girA .
nArAyaRaparo nityaM BUpa ! BAgavato hi saH ..”
[Page3-495-a+ 52]
pAdmottaraKaRqe .
“tApAdipaYcasaMskArI navejyAkarmmakArakaH .
arTapaYcakavidvipro mahABAgavato hi saH ..
ekAntena sadA vizRO yasmAddeve parAyaRAH .
tasmAdekAntinaH proktAstadBAgavatacetasaH ..”
ekAdaSaskanDe .
“jYAtvAjYAtvATa ye vE mAM yAvAn yaScAsmi
yAdfSaH .
BajantyananyaBAvena te vE BAgavatA matAH ..
na kAmakarmmabIjAnAM yasya cetasi samBavaH .
vAsudevEkanilayaH sa vE BAgavatottamaH ..”
skAnde .
“yasya kfcCragatasyApi keSave ramate manaH .
na vicyutA ca BaktirvE sa vE BAgavato naraH ..
Apadgatasya yasyeha BaktiravyaBicAriRI .
nAnyatra ramate cittaM sa vE BAgavato naraH ..”
hariyogeSvarottare .
“visfjati hfdayaM na yasya sAkzA-
dDariravaSABihito'pyaGOGanASaH .
praRayarasanayA DftANGripadmaH
sa Bavati BAgavatapraDAna uktaH ..”
maDyamamAha tatrEva .
“ISvare tadaDInezu vAliSezu dvizatsu ca .
premamEtrIkfpopekzA yaH karoti sa maDyamaH ..”
kanizWastatrEva .
“arccAyAmeva haraye pUjAM yaH SradDayehate .
na tadBaktezu cAnyezu sa BaktaH prAkftaH smftaH ..”
iti SrIhariBaktivilAse 10 vilAsaH ..
<LEND>
