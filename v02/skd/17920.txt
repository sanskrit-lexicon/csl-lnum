<L>17920<pc>2-800-b<k1>DUpaH<k2>DUpaH
DUpaH¦, puM, (DUpayati svaganDena prIRayitvAdIpyatIti .
DUpa + ac .) ganDadravyaviSezotTaDUmastadvarttiSca .
tatparyyAyaH . ganDapiSAcikA 2 . iti hema-
candraH . 3 . 313 .. * .. yaTA, --
“evaM vAM kaTito dIpo DUpaYca SfRutaM sutO .
nAsAkziranDrasuKadaH suganDo'timanoharaH ..
dahyamAnasya kAzWasya prayatasyetarasya vA .
[Page2-800-c+ 52]
parAgasyATavA DUmo nistApo yasya jAyate ..
sa DUpa iti vijYeyo devAnAM tuzwidAyakaH .
rASIkftErna cEkatra tErdravyEH pariDUpayet ..
oDAgnivattaTA kftvA na tatPalamavApnuyAt .
SrIcandanaYca saralaH sAlaH kAlAgurustaTA ..
udayaH suraTaH kandI raktavidruma eva ca .
pItasAlaH parimalo vimarddIkAsanastaTA ..
namerurddevadAruSca vilvasAro'Ta KAdiraH .
santAnaH pArijAtaSca haricandanavallaBO ..
vfkzezu DUpAH sarvvezAM prItidAH parikIrttitAH .
arAlaH saha sUtreRa SrIvAsaH pawavAsakaH ..
karpUraH SrIkaraScEva parAgaH SrIharAmalO .
sarvvOzaDirajojAto vArAhaScUrRa utkalaH ..
jAtIkozasva cUrRaYca ganDaH kastUrikA taTA .
kzode vftte ca gaditA DUpA ete udAhftAH ..
yakzaDUpo vfkaDUpaH SrIpizwo'guruJarJaraH .
patrivAhaH piRqaDUpaH sugolaH kaRWa eva ca ..
anyonyayoganiryyAsA DUpA ete prakIrttitAH .
etErviDUpayeddevAn DUmiBiH kfzRavartmanA ..
yezAM DUpodBavErGrAREstuzwiM gacCanti jantavaH .
niryyAsaSca parAgaSca kAzWaM ganDaM taTEva ca ..
kftrimaSceti paYcEte DUpAH prItikarA matAH .
na yakzaDUmaM vitaret mADavAya kadAcana ..
na raktavidrumaM mahyaM suraTaM skandinaM taTA .
yakzaDUpaH patrivAhaH piRqaDUpaH sugolakaH ..
kfzRAguruH sakarpUro mahAmAyApriyaH smftaH .
yakzaDUpena vA devIM mahAmAyAM prapUjayet ..
yakzaDUpenetyatra vfkaDUpeneti ca pAWaH ..
medomajjAsamAyuktAn na DUpAn vinivedayet .
parakIyAMstaTA GrAtAn stenIkratyABimardvitAn ..
puzpaM DUpaYca ganDaYca upacArAMstaTAparAn .
GrAtAnnivedya deveByo naro narakamApnuyAt ..
na BUmO vitaret DUpaM nAsane na Gawe taTA .
yaTA taTADAragataM kftvA tadbinivedayet ..
raktavidrumaSAlO ca suraTaH saralastaTA .
santAnako nameruSca kAlAgurusamanvitaH ..
jAtIkozAdyasaMyukto DUpaH kAmeSvarIpriyaH .
tripurAyAstaTEvAyaM mAtFRAmapi nityaSaH ..
sarvvezAM pIWadevAnAM kAntAdInAYca puttraka ! .
eza vAM kaTito DUpaH SfRu taM netraraYjanam ..”
iti kAlikApurARe 68 aDyAyaH ..
api ca .
“puzpARi ca suganDIni DUpaYca GftasaMyutam .
gugguluM kunduruM cEva devadAru turuzkakam ..
sihlakaM candanaM kAzWaM SrIvAsaM cAguruM taTA .
sarjjarasaM naKaM cEva dEve pEtre ca karmmaRi ..”
iti vahnipurARe BojanaviDAnanAmADyAyaH .. * ..
roganASakaDUpo yaTA, --
“kUrmmamatsyAKumahizagoSfgAlASvavAnarAH .
viqAlabarhikAkASca varAholUkakukkuwAH ..
haMsa ezAYca viRmUtraM mAMsaM vA roma SoRitam
DUpaM dadyAjjvarArttasya unmatteByaSca SAntaye ..
[Page2-801-a+ 52]
etAnyOzaGajAtAni DUpitAni maheSvara ! .
niGnanti rogajAtAni vfkzamindrASaniryaTA ..”
iti gAruqe 199 aDyAyaH ..
(yaTA, --
“puraDyAmavacAsarjjanimbArkAgurudAruBiH .
sarvvajvaraharo GUpaH kAryyo'yamaparAjitaH ..”
iti vEdyakacakrapARisaMgrahe jvarADikAre ..)
zaqaNgaDUpo yaTA, --
“guggulvaguruuSIraSarkarAmaDucandanEH .
DUpayedAjyasaMmiSrErnIcErdevasya deSikaH ..”
anyaSca .
“sitAjyamaDusaMmiSraM guggulvagurucandanam .
zaqaNgaDUpametattu sarvvadevapriyaM sadA ..”
daSANgo yaTA, --
“rogarogaharorogadakeSAH
suratarujatulaGupatraviSezAH .
vakravivarjjitavArijamudrA
DUpavarttiriha sundari ! BadrA ..”
anyaSca .
“maDu mustaM GftaM ganDo guggulAguruSElajam .
saralaM sihlasidDArTaM daSANgo DUpa ucyate ..”
zoqaSANgo yaTA, --
“gulguluM saralaM dAru patraM malayasamBavam .
hrIveramaguruM kuzWaM guqaM sarjjarasaM Ganam ..
harItakIM naKIM lAkzAM jawAmAMsIYca SElajam .
zoqaSANgaM vidurDUpaM dEve pitrye ca karmmaRi ..”
iti tantrasrAraH .. * ..
keSavArccAyAM zoqaSANgaDUpo yaTA, --
“sustakaM gugguluH kuzWaM karpUraM malayodBavam .
devadAru jawAmAMsI jAtIkozaYca vAlakam ..
surA mAMsI hyagurukaM tvaguSIraYca keSaram .
elA taTA tejapatraM sarvvametadGftAktakam ..
DUpo'yaM zoqaSANgaH syAdgovindaprItikArakaH ..”
dbAdaSANgo yaTA, --
“gugguluScandanaM patraM kuzWaYcAguru kuNkumam .
jAtIkozaYca karpUraM jawAmAMsI ca vAlakam .
tvaguSIraYca DUpo'sO dvAdaSANgaH prakIrttitaH ..”
daSANgo yaTA, --
“karpUraM kuzWamaguru guggulurmalayodBavam .
keSaraM vAlakaM patraM tvagjAtIkozamuttamam ..
sarvvametadGftayutaM daSANgo DUpa IritaH ..”
azwANgo yaTA, --
“guggulvagurukaM tejapatraM malayasamBavam .
karpUraM vAlakaM kuzWaM nUtanaM kuNkurma taTA ..
azwANgaH kaTito DUpo govindaprItidaH SuBaH ..”
paYcANgo yaTA, --
“candanaM kuNkumaM nUtnaM karpUraM guggulo'guru .
DUpo'yaM GftasaMyuktaH paYcANgaH samudAhftaH ..”
mukundaGUpe varjjanIyadravyam . yaTA, --
“EkzavaM SAlaniryyAsaM padmakaM saralaYca tu .
vacA maDurikA tElaM ganDakAzWaM kalambakam ..
ganDakaM waNkaRaM tAlaM hiNgulaYca manaHSilA .
[Page2-801-b+ 52]
kakkolamUzaraM dArvvI ganDamAdrI rasAYjanam ..
azwavargaH SawI meTI SilAjidganDacandanam .
kundurU reRukaM rAsnAjamodA SatapuzpikA ..
haridrA jIrakaM vfkzakzIraYca raktacandanam .
karcUrakaM maruvakaM yavAnI granTikantaTA ..
SElajaM DAtakIpuzpaM naKI mocarasAdikam .
mukundaDUpe devarze ! sarvvametadvivarjjayet ..”
iti pAdmottarasvaRqam ..
DUpadAnaviDiryaTA, --
“maDyamAnAmikAByAntu maDyaparvvaRi deSikaH .
aNguzWAgreRa deveSi ! DftvA DUpaM nivedayet ..
DUpasTAnaM samaByarccya tarjjanyA vAmayAspfSan .
DUpaBAjanamantreRa prokzyAByarccya hfdARunA
uttIryya dfzwiparyyantaM GaRwAM vAmadiSi sTitAm ..
vAdayan vAmahastena dakzahastena cArpayet ..”
iti tantrasAraH ..
ganDamAlyamadattvA DUpadAne dozo yaTA, --
“adattvA ganDamAlyAni yo me DUpaM prayacCati .
kURapo jAyate BUme yAtuDAno na saMSayaH ..
varzARi cEkaviMSAni ayaskAranivAsakaH .
tizWate'tra mahABAge ! evametanna saMSayaH ..”
iti varAhapurARam .. * ..
vizaGnaDUpo yaTA, --
“saktuH sarjjarasopetaH sarzapA elabAlukEH .
suvarRA taskarataroH kusumErarjjunasya tu ..
DUpo vAsagfhe hanti vizaM sTAvarajaNgamam .
na tatra kIwA na vizaM na dardurasarIsfpAH ..
na kftyA karmmaRastatra DUpo'yaM yatra dahyate ..” * ..
sarpanirmmocanaDUpo yaTA, --
“kArpAsAsTiBujaNgasya yaTA nirmmocanaM Bavet .
sarpanirmmocano DUpaH praSastaH satataM gfhe ..”
iti matsyapurARe 192 aDyAyaH ..
<LEND>
