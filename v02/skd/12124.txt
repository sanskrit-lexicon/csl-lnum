<L>12124<pc>2-424-a<k1>candanaDenuH<k2>candanaDenuH
candanaDenuH¦, strI, (candanena aNkitA DenuH . maDya-
padalopikarmmaDArayaH .) patiputtravanmftanAryyu
ddeSyakotsfzwacandanANkitasavatsagOH . tatpramARa-
prayogO liKyete .
“natvA SivaM candanacarccitAyA
DenoH pradAne saviDiprayogam .
ratnAkarAderliKitaM vilokya
tanoti vAcaspatiragryabudDiH ..”
aTa candanaDenudAnaviDiH . tatra ratnAkare devalaH .
jIvadBartrI tu yA nArI puttriRI mriyate yadi .
savatsAmaNkitAM DenumAcAryyAya pradApayet ..
patiputtravatI nArI mriyate yAgratastayoH .
vfyaM na cotsfjet puttraH pitA yAvacca jIvati ..
taTA karmmopadeSinyAM brAhmaRasarvvasve ca halA-
yuDaDftAni vacanAni . yaTA smftiH .
patiputtravatI nArI mriyate BartturagrataH .
candanenANkitAM DenuM tasyAH svargAya kalpayet ..
taTA jAtUkarRaH .
DenuM candanamAlipya yo dadyAnmAtfhetave .
yadi pApaSatEryuktA taTApi svargamApnuyAt ..
taTA vaSizWaH .
na yuktaSca vfzotsargo yAvat pitari jIvati .
candanenANkitAM DenumAcAryyAya pradApayet .. * ..
caturhasto BavedyUpo yajYavfkzasamudBavaH .
varttulaH SoBanaH sTUlaH karttavyo DenumOlikaH ..
vilvasya vakulasyEva kalO yUpaH praSasyate .
[Page2-424-b+ 52]
aBAve vAruRenApi yUpaM kuryyAdviDAnataH ..
vfzotsarge tu vfzamOlikaH .
taruRI rUpasampannA suSIlA ca payasvinI .
nyAyArjjitA gfhe jAtA deyA sA SrotriyAya
gOH ..
nadItIre vane gozWe devatAyatanezu ca .
vrIhikzetre kuSakzetre rAjadvAre catuzpaTe ..
<P>ezu vacanezu vfzotsarganizeDacandanaDenUtasarga-
viDyoryugapadupasaMhAradarSanAt vfzotsargasTAne
praDAnatayA candanaDenUtsargaH pratIyate . ato-
'sya vfzotsargakAryyakAritvAt tatPalahetutvaM
laByate . ekoddizwaM na kurvvIta nyAsinAYcEva
sarvvadA . ahanyekAdaSe prApte pArvvaRantu viDI-
yate .. iti SrAdDavivekaDftoSanovacane tridaRqa-
sannyAsinAM ekoddizwanizeDapArvvaRaviDyoryuga-
padupasaMhArAt ekoddizwasTAne pArvvaRamiva .
yadvA patiputtravatIrUpapretaviSezADikftavfzaM na
cotsfjediti nizeDacandanaDenUtsargaviDiByAM
pretamAtrADikftasAmAnyavfzotsargaviDyavagataPala-
BAvanAkaraRIBUtavfzakarmmakatyAgamanUdya tatkarmmI-
BUtavfzamapaMhAya tatsTAne DenumAtraguRaviDi-
rlAGavAdavagamyate . paSuyAge sAmAnyaviDyava-
gatApaH praRayanIyADikaraRIBUtacamasasTAne go-
dohenApaH praRayediti viSezaviDinA godoha-
guRaviDivat . nAlABe'pi praveSinIm . upozya
dvAdaSIM tatra trayodaSyAntu pAraRamityatra ekA-
daSIrUpanimittasTAne dvAdaSImAtraguRaviDi-
vacca . anyaTA DenUtsargasya pfTakkarmmatve Pala-
BAvanA tatkaraRaniyojyAnAM pfTakkalpane
gOravaM syAt . uktaviDinizeDayorupasaMhAravEya-
rTaYca syAt . tataSca karaREkyAt PalEkyamiti .
candanaDenUtsarge'pi pretatvavimuktipUrvvakasvarga-
prAptiH Palam . evaM kapilamantrasTapApavyapaga-
masvargaprArTanAyA api taTEva tAtparyyam . taTA
jAtUkarRavacanasTapApasvargapadayorapi taTEva tAt-
paryyaM boDyam . BUtArTAnAM viDiSeziRAmeva jEmi-
nyuktaprAmARyena prakfte sidDe viDiSezitve lAGa-
vAt . pApizWamapi SudDena SudDaM pApakftApi veti
kAtyAyanavacanasTapApapadasya pretatve eva tAt-
paryyadarSanAcca . atra yadyapi patiputtravatItyatra
patiputtravattvasya viSezyIBUtakarttranvayimaraRAnvayi-
tvena na viSezaRatvaM kintUpalakzaRatvameva tataSca
kAkavanto devadattasya gfhA itivat kAdAcitka
tadvattAmAdAyApi patiputtravatItiprayoga upa-
padyate . taTApi agratastayorBartturagrata ityAByAM
maraRakAlikI patiputtrasattAvagamyate . gavAM
gozWe itivat . aTavA parArdDAnvayena DenUt-
sarmakAlikIti . nacApuppitA mftA kAcit
tasyA DenurvigarhitA . iti kapilavacane
apuzpitAyAH puttrakarttfkaDenUtsarganizeDasyA-
prasaktatayA sapatnIputtrakarttfkaDenUtsarganizeDa-
prAptO taddfzwyA patiputtravatItyasya sapatnIputtra-
[Page2-424-c+ 52]
vatIparatvaM avaSyaM vAcyam . tadekavAkyatayA
puttriRItyAdAvapi taTAtvamiti vAcyam .
apuzpiteti kapilArdDasya prasaktipUrvvakatArTaM
patiputtravat nivfttarajaskAyA DenUtsarganize-
DArTatvAt gatyAM satyAM lakzaRAyA bIjABAvAt .
pratiyogivatDvaMsaprAgaBAvayorapi atyantABAva-
viroDitvamate tu ajAtapuzpastrIparatvaM vA Bavatu
taTAtve'pi tasyA Denurvvigarhiteti aprasaktA-
rTApi apuzpitADenudAnanindA patiputtravatyA-
ScandanaDenudAnastutiparA . yaTA harerutTAne
pOzRaSezeRa kintena pratipadyaTa yo niSItya-
prasaktApi nindA ekAdaSyAdipOrRamAsyanta-
paYcake revatyantapAdayogaviDistutiparA . yaTA
vA vedagAne yo girA gireti brUyAt sa AtmAna-
mapi giret ityaprasaktanindA EraM kftvA ava-
girediti biDeH stutiparA . ataeva uktaM
SAvaraBAzye . na hi nindA nindyaM nindituM
pravarttate api tarhItarat stotumiti . stutO hi
aprasidDaguRadozAropaRadozAya . na cAtra kAmya-
syEva kArttikyAdivfzotsargasya sTAne DenudAnaM
viDIyate iti vAcyam . tanmAtraparatve mAnA-
BAvAt . pratyuta mriyata iti varttamAnArTaka-
viBaktyA varttamAnasAmIpyenAcirapramItopa-
sTiteSca . ye tu bahvInAmekapatnInAmekA cet
puttriRI Bavet . sarvvAstAstena puttreRa prAha puttra-
vatIrmmanuriti manunA puttravatItvABiDAnAdeva
patiputtravatItyatra sapatnIputtravatI pratIyate iti
bruvate te'tIvaBrAntAH . puttravatIti padasyAKaRqa-
tayA matupA patipadasyAnvaye tawasTatvApatteH .. * ..
nanu vfzatulyavayo varRo vfzaH syAddakziRA dvijAH .
vfzotsarge taTA puMsAM strIRAM strIgOrviSizyate ..
iti BavizyasaMvAdAdDenudAnamidaM patiputtravatyA
vfzotsarge dakziRAdAnasya viSezarUpam . na tu
praDAnakarmmAntaraM gOravAt . na ca dakziRAyA
aNgatvena PalAsaNgatiH . yasya parRamayI juhU-
rBavati na sa pApaSlokaM SfRotItivattadupapatte-
riti cet na . vfzotsargadakziRAtaScandanA-
NkitaDenudAnasya prakaraRAntarAmnAyena prakaraRA-
ntaranyAyataH praDAnatvasidDeH . vfzotsargasTAnIya-
tvenAnuvarttamAnaSizwAcArAt . DenudAnayuganadDa-
vfzotsarganizeDAnAmasaNgateH . kapilapaYcarAtre
candanaDenudAnasyApIti karttavyatAyAM vfzarUpa-
dakziRAdAnaviDAnAcca .. * ..
yaTA kapila uvAca .
ataH paraM pravakzyAmi DenudAnamanuttamam .
patiputtravatI nArI mriyate BartturagrataH ..
candanenANkitAM DenupAcAryyAya nivedayet ..
taTA .
jIvadBarttI tu yA nArI puttriRI mriyate yadi .
savatsAmaNkitAM DenumAcAryyAya nivedayet ..
sADvI pativratA nArI mriyate yA'gratastayoH .
vfzaM nEvotsfjet puttro yAvat pitari jIvati ..
[Page2-425-a+ 52]
mftaputtrA ca yA nArI saMgfhItA tu yA Bavet .
tasyA Denurna dAtavyA vfzotsargo viDIyate ..
apuzpitA mftA kAcittasyA DenurvigarhitA .
dadyAdDenuM suto jyezWaH kanizWo vfzamutsfjet ..
dvayoH sodarayoreko Bavet jyezWaH praDAnataH .
trayARAM dvO sutO jyezWO caturRAYca trayaH smftAH ..
paYcAnAM sodarARAYca trayo jyezWAH prakIrttitAH .
jyezWenEva tu karttavyaM DenudAnaM viDAnataH ..
hemaSfNgIM KurE rUpyEH suSIlAM vastrasaMyutAm .
kAMsyodarIM tAmrapfzWAM GaRwAcAmaraBUzitAm ..
prabAlamAlikAM dadyAt karRayoruBayorapi .
candanenANkitAM DenumAcAryyAya nivedayet ..
gavAM lokamavApnoti divi devESca modate .
candanenANkitAM DenuM dattvA gacCet surAlayam ..
tAvattizWati svarloke yAvadAhUtasaMplavam .
na cotsargo vfzasyAtra vatsataryyanvitasya ca ..
vfzotsargaviDAnena karttavyaM sarvvakarmma ca .
mA nastoketi mantreRa dakze vfzAjyasIti ca ..
DenoSca sakTideSe tu triSUlANkaM samAliKet .
vAmaBAge viSezo'yaM dakze cakraM samAliKet ..
tatrAnyadvarjjayedvidvAnAcAryyastu viDAnavit .
tato vE saMliKeccakraM paYcANgulapramARakam ..
SUlaM zaqaNgulaM kAryyaM dakze vAmeyaTAviDi .
pUrvvASABimuKIM DenuM yajamAnottarAmuKaH ..
mastakAdikrameREva pratimantrEH prapUjayet ..” * ..
Sirasi o~ brahmaRe namaH . lalAwe o~
vfzaBaDvajAya namaH . karRayoH om aSvinI-
kumArAByAM namaH . cakzuzoH o~ SaSiBAska-
rAByAM namaH . jihvAyAM o~ sarasvatyE
namaH . dantezu o~ vasuByo namaH . ozWayoH
o~ sanDyAyE namaH . grIvAyAM o~ nIla-
kaRWAya namaH . hfdi o~ skandAya namaH .
romakUpezu om fziByo namaH . dakziRapArSve
o~ kuverAya namaH . vAmapArSve o~ varu-
RAya namaH . romAgrezu o~ raSmiByo namaH .
Uruzu o~ DarmmAya namaH . jaNGAsu om
aDarmmAya namaH . SroRitawe o~ pitfByo
namaH . KuramaDye o~ ganDarvveByo namaH .
KurAgre om apsaroByo namaH . lANgUle o~
dvAdaSAdityeByo namaH . gomaye o~ mahAlakzmyE
namaH . gomUtre o~ gaNgAyE namaH . payoDarezu
o~ catuHsAgarAya namaH .
evamaNgAni saMpUjya paWenmantraM samAhitaH .
om indrasya ca tvamindrARI vizRorlakzmISca yA
smftA .
rudrasya gOrI yA devI sA devI varadAstu me ..
o~ yA lakzmIrlokapAlAnAM yA ca devezvavasTitA .
DenurUpeRa sA devI tasyAH pApaM vyapohatu ..
o~ dehasTA yA ca rudrARI SaNkarasya sadA priya ..
DenurUpeRa sA devI tasyAH SAntiM prayacCatu ..
o~ sarvvadevamayI dogDrI sarvvalokamayI taTA .
DenurUpeRa sA devI tasyAH svargaM prayacCatu ..
[Page2-425-b+ 52]
grahItvArDyaYca pAdyaYca utsfjettAmalaNkftAm .
dIyate brAhmaRAyEzA AcAryyAya mahAtmane ..
evaMviSizwAM tAM DenuM dattvA tarpaRamAraBet .
pucCaM gfhItvA pitrAdIn vfzotsargaMviDAnataH ..
ESAnyAYcAlayet kiYcidAcAryyAya ca dakziRAm .
vfzaBaYca tato dadyAdAcAryyAya guRAnvitam ..
pUjayedbrAhmaRAMScEva vastramAlyAdiBistataH .
kAMsyapAtraM vastrayugmaM suvarRaYca viSezataH ..
AcAryyAya pradAtavyaM brahmaRe kanakaM taTA .
AgatAn pUjayedBaktyA yaTASakti viDAnataH ..
dInArttakfpaRAdIMSca annAdyEH paritozayet ..”
iti kApile DenudAnapramARam .. * ..
pustakAntare pAWADikyaM yaTA, --
“ekAdaSAhe pretAyAH zaRmAse cAbdike taTA .
tripakze mAsike vApi dadyAdgAM candanANkitAm ..
taTA varAhapurARam .
ayane vizuve'zwamyAM yugAdyApUrRimAsu ca .
darSe manvantare cEva DenuM dadyAt supUjitAm ..
nanu AdyaSrAdDe tripakze vetyAdinA AdyaSrAdDa-
karttavyanityavfzotsargakAlasya paraparakAlo
gORaH . na vA sarvve kAlAH syuH . tatra nAdyaH
tripakzAdO SizwAcAraviroDAt . nApi dvitIyaH
tripakzAdO nityatvaboDakABAvAt . vastutaH
AdyaSrAdDe vfzotsargasya nityatvaM tripakzAdO
kAmyatvam . AdyaSrAdvapadaM aSOcAntadvitIya-
dinaparam . aSOcAntAddvitIye'hnItyAdyeka-
vAkyatvAt . atra ca AdyaSrAdDasya viGnapatita-
tvana ekAdaSyAdO kriyamARatve vfzotsargamapi
na kuryyAt . AdyaSrAdDadine vfzotsargAkaraRe
tripakzAdyanyatamakAle'pi vfzotsargasyAvaSya-
pretatvaparIhArakatvena tasya punaH saMvatsarasADya-
sakftkftasya nityatvaM kalpyam . evaM DenudAna-
syApi . ataeva pUrRasaMvatsare malamAsapAte'pi
prAgakftaScet kAryya eva iti navInA jaguH .
ekakarttfkAnekavfzotsargo'pi SizwAcAra eka-
dine'pi . taTA hi svargalokagamanaPalaSruteH
kAmyatvena yo BUya AraBate tasmin Pale viSeza
iti nyAyAdaviroDaH .. nanu nEmittikatvAt
kaTamAvfttiH sakftkfte kftaH SAstrArTa iti
nyAyAt . na cEkatra kriyAdvayamiti vacanAcca .
atrAyaM viSezaH . kAmyanEmittikaM PalaviSezArTaM
BUyaH kAryyaM nEmittikamAtraM sakfdeva . kiYca .
saMkrAntyAdinimittakaSrAdDamapi punaH punaH syAt .
mEvaM tatra pitftfptirUpapraDAnaPalasya sattvena
caritArTa iti .. * .. atroktAni sarvvARyatAni
vacanAni tiryyagaDikaraRanyAyamUlAni . taTA
hi tiryyagaDikaraRe tiryyakpaNgutryArzeyadevatAnA-
manaDikAra iti yAgamAtre uktam . tatra
hetavaH tiraScAM GiSizwAntaHkaraRavirahAt
paNgoH pracaraRavirahAt tryArzeyARAM anDavaDira-
mUkAnAmavekzaRaSravaRoccAraRavirahAt sANga-
yAgAsAmarTye tezAM yaTA yAgAnaDikArastadvadatra
[Page2-425-c+ 52]
svapituH pitfkftyezu aDikAro na vidyate . iti
CandogapariSizwe agnizvAttAdyantargaRamuktvA
jIvatpitfkaScEtAnanyAMScetara iti kAtyAyana-
sUtre ca jIvatpitfkasya pitftarpaRanizeDAt
vfzotsarge tadaNgaBUtatatpucCagalitodakatarpaRa-
virahAt sANgakaraRAsAmarTye vfzotsargAnaDi-
kAraH . ataeva dvEtanirRaye'pi . anUcitastriyAM
karaRIBUtargbADena yAgavadvfzotsargasya bADa
ukto vAcaspatimiSreRa . DenudAnANgatarpaRe tu
praDAnADikAraSruteH jIvatpitfkADikftaviSeza-
viDAnAccADikAra evAByudayikaSrAdDavat janma-
mAsyupanayanANgasaSiKavapanavacca . ayantu sAmAnya-
SAstropajIvitvena nizeDaH paryyudAsa eva . sa tu
yadi patiputtravadBinnAyA vfzotsargaM kuryyAdityeva
mAtrastadA puttra ityAdivacanaBAgavEyarTyaM syAt .
yadi ca jIvatpitfkaBinno vfzotsargaM kuryyAt
ityeva mAtrastadA pUrvvaBAgavEyarTyaM syAt . yadi
vA patiputtravatyA jIvatpitfkaputtraBinnovfzot-
sargaM kuryyAditi viSizwarUpastaTApi patiputtra-
GatyAstaduBayarahitAyASca jIvatpitfkapOttrA-
dinA vfzotsargaH syAt . sa cAyukta eva
prAguktavacananyAyaviroDAt . tasmAt samudAya-
vacanasArTakyAya patiputtravadBinnAyA vfzotsargaM
kuryyAt . taTA jIvatpitfkaBinno vfzotsargaM
kuryyAt iti vacananyAyasaMvAdAdvAkyadvayameva
siDyati . pramARavadgOravasya sarvvANgIkftatvAt .
darSapOrRamAsayoH zawprADAnApUrvvavat . aTa-
voktadevalAdivacane jyezWenEva tu karttavyaM DenudAnaM
viDAnata ityantakApilasakalavacanaparyyAlocanayA
kanizWaputtravatIBinnapatiputtravatItarajanasyakApila-
pratiprasUtakanizWaputtraBinnajIvatpitfkAt anyo
jano vfzotsargaM kuryyAt . iti sAmAnyata
eva vfzotsargaviDiH . taTA patiputtravatyA jyezWa-
puttra eva candanANkitaDenumutsfjediti viDiSca
siDyati . tataSca patiputtravatyAH kanizWaputtrasattva
eva tena tadanyamftapitfkeRa vA vfrzotsargaH
kAryyaH . kanizWaputtrABAve tu na kenApi . evaM
patyAdinA candanaDenudAnamiti . pratiprasUta-
kanizWAnyajIvatpitfkeRa na kasyApi vfzotsargaH
kAryya ityapi caparyyavasitam .. vastutastu patiputtra-
vatyA vfzotsarganizeDe tatputtrasya jIvatpitfka-
tvanAnaDikAra eva hetuH na tu striyAH pati-
sattvaMputtrasattvaM vA . mftaputtretyAdiprAguktakApila-
vacane patisattve kanizWaputtrasattve ca vfzotsargA-
vagateH . tatputtrasya pituH sattva evAnaDikAroktyA
tanmaraRe vfzotsargAvagamAcca . na vA taduBaya-
sattvaM militaM uktanyAyAvagatatatputtrasya jIvat-
pitfkatvahetoreva tAdfSanizeDaprApteH patiputtra-
sattvayornirbIjahetutvakalpanAnOcityAt tayo-
rvvAcanikahetutve tu adfzwakalpanAyA anyAyya-
tvAt sidDajIvatpitfkanizeDaprapaYcatayA pati-
puttravatyA nizeDopapattO aDikanizeDakalpane
[Page2-426-a+ 52]
gOravAcca . yastu jIvatpitfkavfzotsarganizeDe
patiputtravatyAH pfTagupasaMhAraH so'pi tasyAH
puttrAnaDikAramAtraprayuktasidDavfzotsargABAvaBA-
gitvAnuvAdaH . pUrvvavAkyAvagataDenudAnasya vfzot-
sargasTAnIyatvajYApanArTa eveti prAgapi nirU-
pitam . tataScoktavacane tiryyagaDikaraRanyAya-
prAptaM jIvatpitfkasya vfzotsargakartta tvABAva-
manUdya sapatikAyA vfzotsargasTAne candanANkita-
DenUtsarga eva viDIyate . etena vfzotsargakarttari
kapilapratiprasUtasapatikAvfzotsargakftimat-
kanizWaputtrAnyajIvatpitfketaratvaviSezaRaM sapati-
kAyA vfzotsargasTAne jyezWaputtrasyEva candanA-
NkitaDenUtsargamAtraSca laByate . ato jIvat-
pitfkeRa kAmvavfzotsargaH patite pravrajite vA
pitari jIvati pitAmahAdivfzotsargaSca na
kAryyaH . evaM sapatikAyA api puttrasya karmma
yogyatve asattve vA patyA kanyAdinA vA vfzot-
sargaH kAryya eveti sTitam . idantu ratnA-
karahalAyuDAcAryyacUqAmaRividyABUzaRaSuBaNkara-
mahAdevaBadfAcAryyapraBftInAmapi sammataM tezAM
pfTak pfTak padDatirapi pracarati . kvaciddeSe
smArttaBadfAcAryyasyApi samUlapadDatirdfSyate .
ataevAtra viSezAdarSinAmanAcAro'nAcAra-
eva . atra BavizyoktaprakArastu vEkalpika eva .
smftiSAstre vikalpo hi AkANkzApUraRe
satIti jEminyukteH . tatratyapUjAhomAdyaNgezu
viSezamantratantrokteH . kApilakalpena vfzotsarga-
DarmmAtideSena viSezoktanirAsAcca .. * .. samprati
vicAritakApilakalpaprayogo'BiDIyate yaTA .
goSAlAdO vitAnayukte prAgudakplavanaM deSaM
gomayenopalipya kftanityakriya AcAntaH kuSa-
hasto dvivAsAH prANmuKaH o~ tadvizRoH paramaM
padaM iti vizRuM smftvA natvA ca udaNmuKaH o~
tat sadityuccAryya kuSatilajalapUrRatAmrapAtra-
mAdAya viSezAnupadeSAt muKyacAndramAso-
lleKena adyAmuke mAsi amuke pakze amukatiTO
amukagotrAyAH pretAyAH amukAyAH aSO-
cAntAddvitIye'hni amukagotrAyAH pretAyAH
amukAyAH pretalokavimuktatvasvargalokagamana-
kAmaH candanANkitasavatsaDenudAnakarmmAhaMkari-
zyAmIti saMkalpayet . tatastajjalamESAnyAM
kzipet . tataH svasvarItyA saNkalpasUktaM paWet .
tataH praTamaM brahmavaraRam . tatra uttarAmuKaM
brahmARamupaveSya tatsamIpe AsanamAnIya prAN-
muKo yajamAnaH prAYjaliH o~ sADuBavAnAstAM
iti vadet . o~ sADvahamAse iti prativacanaM
dattvA brahmA tadAsane upaviSati . tataH karttA
om arccayizyAmo BavantaM iti vadet . om
arccayeti prativacanam . tato ganDapuzpatAmbUla-
vastrAlaNkArErbrahmARaM saMpUjya taddakziRaM jAnu spfzwvA
om adyAmukemAsi amukepakze'mukatiTO
amukagotrAyAH pretAyAH amukAyA aSO-
[Page2-426-b+ 52]
cAntAddvitIye'hni amukagotramamukapravaraM SrI-
amukadevaSarmmARaM tvAmasmin candanANkitaDenu-
dAnANgahomakarmmaRi brahmakarmmakaraRAya ganDA-
diBiraByarccyAhaM vfRe iti brahmARaM vfRuyAt .
o~ vfto'smIti prativacanam . o~ yaTAvihitaM
brahma karmma kuru . o~ yaTAjYAnaM karavARIti
prativacanam . svayaM gAnASaktO brahmakarmma kara-
RAyetyatra brahmAdikarmmakaraRAyeti vadet . svayaM
homAsAmarTye hotAraM vfRuyAt . tatra hotfkarmma-
karaRAyeti viSezaH . evaM tantraDArakAcAryya-
mapi . AcAryyAntarABAve brahmEvAcAryyatvenApi
varaRIyaH . tatra brahmAcAryyakarmmakaraRAyeti
viSezaH . evaM prAguktavat sadasyavaraRamapi .
hastANgulyAdimAnantu yAjamAnikameva sarvvatra
grAhyam . tataH puRyAhasvastyfdDivAcanaM kftvA
candanANkitaDenudAnanimittakahomIyahavirakzaya-
tvakAmo BAratanAmoccAraRaM kuryyAt . tato
yajamAno hotA vA gAyattryA gomUtraM A ganDa-
dvAretyAdinA gomayaM om ApyAyasvetyAdinA
dugDaM o~ daDikrAvna ityAdinA daDi o~ tejo-
'sItyAdinA GftaM o~ devasya tvA savituH
prasaveSvinorbbAhuByAM pUzRI hastAByAmAdade iti
kuSodakaYca SoDayitvA gAyattryA sarvvamekIkftya
tena vedImaByukzya tatra GawAn saMsTApya gaReSaM
grahAn vizRuYca saMpUjayet . tato hastapramARaM
sTaRqilaM SarkarANgArAsTikeSatuzAdirahitaM
pUrvvottaraplavaM samaM vA gomayenopalipya tatra
svagfhyoktaviDinAgniM saMsTApya svasvagfhyokta-
vfzotsargapadDatikrameRa karmma kftvA prANmuKIM
DenumagnisamIpaM nItvA o~ mA nastoke tanaye
mA na Ayuzi mA no gozu mA no'Svezu rIrizaH .
vIrAnmA no rudraBAmino'vaDIrhavizvantaH sada-
mittvA havAmahe . iti mantreRa DenorvAmasak-
Tini zaqaNgulaM triSUlaM candanena kuSena liKet .
vIrAnmA na iti sAmagAnAm . yajuzAntu mA no
vIrAniti mantraBAge pAWaH . tataH o~ vfzo-
hyasi BAnunA dyumantaM tvA havAmahe pavamAnaH
svardf Sam . iti mantreRa dakzasakTini paYcANgulaM
ArahIna cakraYca taTEvAcAryyo liKet . asmi-
nnavasare agneruttare savatsaDenumOlikaM yUpa-
mAropayet . tataH svasvagfhyoktaviDinA vfza-
vadDenuM snApayet . tataH sitavAsasA jalamapanIya
ganDacandanapuzpAYjanasindUragorocanAdravyEH svarRa-
SfNgAByAM rUpyasaPESca vastreRa kAMsyakroqena
tAmrapfzWena GaRwAcAmarAByAYca yaTAyogyaM taTA
karRayoH prabAlamAlikAByAYca DenuM BUzayitvA
pAdyAdiBiraByarccya svasvagfhyoktaSrAvyamantrAn
SrAvayitvA ca prANmuKIM DenuM SuklavAsasA yUpe
baDnIyAt . tato yajamAna uttarAmuKaH Deno-
rmastakAdikrameRa tattanmantrEH pUjayedyaTA . Sirasi
o~ brahmaRe namaH . evaM lalAwe vfzaBaDvajAya
namaH . karRayoH aSvinIkumArAByAm . cakzuzoH
[Page2-426-c+ 52]
SaSiBAskarAByAm . jihvAyAM sarasvatyE . dantezu
vasuByaH . ozWayoH sanDyAyE . grIvAyAM nIla-
kaRWAya . hfdi skandAya . romakUpezu fziByaH .
dakzapArSve kuverAya . vAmapArSve varuRAya . romAgre
raSmiByaH . Uruzu DarmmAya . jaNGAsu aDarmmAya .
SroRItawe pitfByaH . KuramaDye ganDarvveByaH .
KurAgrezu apsaroByaH . lANgUle dbAdaSAdityeByaH .
gomaye mahAlakzmyE . gomUtre gaNgAyE . payoDarezu
catuHsAgarAya . evaM saMpUjya paWet .
om indrasya ca tvamindrARI vizRorlakzISca yA
smftA .
rudrasya devI yA gOrI sA devI varadAstu me ..
o~ yA lakzmIrlokapAlAnAM yA ca devezva-
vasTitA .
DenurUpeRa sA devI mama pApaM vyapohatu ..
o~ dehasTA yA ca rudrARI SaNkarasya sadA
priyA .
DenurUpeRa sA devI tasyAH SAntiM prayacCatu ..
o~ sarvvadevamayI dogDrI sarvvalokamayI taTA .
DenurUpeRa sA devI tasyAH svargaM prayacCatu ..
tataH om AcAryyAya namaH ityanenodaNmuKaM
sampradAnabrAhmaRaM pAdyAdiBiH saMpUjya evaM o~
rudrAya namaH iti taddevatAM saMpUjya o~ candanA-
NkitasavatsaDenave namaH ityanena pAdyArDyAcama-
nIyaganDapuzpErDenuM saMpUjya saMprokzya ca brAhmaRa-
haste jalaM dattvA kuSatilajalAnyAdAya o~ tat
sadadyAmuke mAsi amuke pakze amukatiTAva-
mukagotrAyAH pretAyA amukAyA aSOcAntA-
ddvitIye'hni amukagotrAyAHpretAyA amukAyAH
pretalokavimuktatvasvargalokagamanakAmo'haM etAM
sAlaNkArAM candanANkitasavatsaDenuM rudradevatAkAM
amukagotrAya SrIamukadevaSarmmaRe AcAryya-
brAhmaRAya tuByaM dadAnIti brAhmaRahaste jalaM
dadyAt . tataH sampradAnabrAhmaRaH pucCaM DftvA
omityuktrA pratigfhya svastItyuktrA ca sAvitrIM
paWet . tato DenuriyaM rudradevatAketi vadet .
yaTASAKaM kAmastutiYca paWet . yaTA sAma-
vede . o~ ka idaM kasmA adAt kAmaH kAmAyA-
dAt kAmo dAtA kAmaH pratigrahItA kAmaH
sasudramAviSat kAmena tvA pratigfhRAmi kAmE-
tatte .. yajurvvede tu . o~ dyOstvA paridadAtu
pfTivI tvA pratigfhRAtu ko'dAt kasmA adAt
kAmaH kAmAyAdAt kAmo dAtA kAmaH prati-
grahItA kAmEtatte tava kAmaSatAt BunajAmahe ..
fgvede tu . sAmagamantrAnte . o~ vfzwirasi
dyOstvA paridadAtu pfTivI tvA pratigfhRAtu .
idamaDikam . tato yajamAnaH o~ adyotyAdi
kftEtatsAlaNkAracandanANkitasavatsaDenudAnarka-
rmmaRaH sANgatArTaM dakziRAmimaM vfzaM tanmUlyaM vA
vizRudEvataM amukagotrAya SrIamukadevaSarmmaRe
AcAryyAya brAhmaRAya tuByamahaM dadAnItyA-
cAryyAya dadyAt . AcAryyastu omiti gfhItvA
[Page2-427-a+ 52]
svastIti vadet . tato vfzotsargavanmantrohena
svasvagfhyoktaSrAvyAdiSezaM karmma samApayet .
tataH sadasyadakziRAM dattvA AhUtAn vastra-
mAlyAdiBiH pUjayet . sAmagaScedidAnIM brahma-
hotrAcAryyasadasyeByo brAhmaReByo dakziRAM
vfzotsargavaddadyAt . anyavedI tu svasvagfhyokta-
rItyA yaTAsTAnaM dakziRAM vfzotsargavaddadyAt .
SUdrastu yajurvvedivat saMrvvaM kuryyAt . kintu mantra-
pAWaM brAhmaRena kArayet . dInAnATAdIMSca
vastrAnnAdyEstozayediti ..” * .. iti SrIcandraSeKara-
vAcaspatiBawwAcAryyaviracitaH candanANkitaDenu-
dAnasaviDiprayogaH samAptaH ..
<LEND>
