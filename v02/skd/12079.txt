<L>12079<pc>2-420-c<k1>caturTI<k2>caturTI
caturTI¦, strI, (caturRAM pUraRI . “tasya pUraRe
qaw .” 5 . 2 . 48 . iti qaw . tataH “zaw
katipayacaturAM Tuk .” 5 . 2 . 41 . iti
Tuk . tatazwittvAt NIp .) tiTiviSezaH . sA
tu candrasya caturTakalAkriyArUpA . iti smftiH ..
(caturTI tu paYcamIyutA grAhyA . “yugmAgni-
kftaBUtAni .” iti yugmavacanAt taTA, --
“ekAdaSyazwamI zazWI amAvAsyA caturTikA .
upozyAH parasaMyuktAH parAH pUrvveRa saMyutAH ..”
ityagnipurARavacanAcca ..
Bavizye, --
“amA vE somavAreRa ravivAreRa saptamI .
caturTI BOmavAreRa akzayAdapi cAkzayA ..’
yattu, --
‘caturTIsaMyutA kAryyA tftIyA ca caturTikA .
tftIyayA yutA nEva paYcamyA kArayet kvacit ..’
iti brahmavEvarttavacanaM paYcamIyutAnizeDakaM tad-
vinAyakavrataparamiti gurucaraRAH tftIyAyutA
nizeDakatve kvacidityanupapatteH sarvvatrEva paYcamI-
yutAyA grahaRAt . sArasvatyAdipradozamAha .
‘trayodaSyAScaturTyASca saptamyA dbAdaSItiTeH .
pradoze'DyayanaM DImAn na kurvvIta yaTAkramam .
sArasvato gARapataH sOraSca vEzRavastaTA ..’
pradozaSabdo'tra praTamaprahara iti hemAdriH .
[Page2-421-a+ 52]
rAtripara iti nirRayAmftakfd BojadevaH ..
‘Suklapakze caturTyAntu siMhe candrasya darSanam .
miTyABiSApaM kurute na paSyettatra taM tataH ..’
caturTyAM darSananizeDAt tatroditasya candrasya
paYcamyAM darSane tu na dozaH . ataH, --
‘paYcAnanagate BAnO pakzayoruBayorapi .
caturTyAmuditaScandro nekzitavyaH kadAcana ..’
dEvAt pramAdAdvA darSane tu .
“siMhaH prasenamavaDIt siMho jAmbavatA hataH .
sukumAraka ! mA rodIstava hyeza syamantakaH ..”
anena mantreRABimantritaM jalaM peyaM AcArAt
syamantakopAKyAnaYca Srotavyam . mAGamAsasya
SuklacaturTyAM gOrI pUjanIyA . yaTA, Bavizyo-
ttare mAGaSuklapakzamaDikftya, --
“caturTI varadA nAma tasyAM gOrI supUjitA .
sOBAgyamatalaM kuryyAtpaYcamyAM SrIrapi Sriyam ..”
iti tiTyAditattvam ..)
tatra jAtasya PalaM yaTA, kozWIpradIpe .
“svaputtramitrapramadApramodI
GftABilAzI kfpayA sametaH .
vivAdaSIlo vijayI vivAde
BaveccaturTIpraBavaH kaWoraH ..”
<LEND>
