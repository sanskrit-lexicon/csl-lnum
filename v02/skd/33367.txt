<L>33367<pc>4-445-c<k1>vizamajvaraH<k2>vizamajvaraH
vizamajvaraH¦, puM, (vizamaH jvaraH .) jvararogabiSezaH .
tasya nidAnakaTanapUrvvikAM saMprAptimAha .
“dozo'lpo'hitasamBUto jvarotsfzwasya vA punaH .
DAtumanyatamaM prApya karoti vizamajvaram ..”
ayamarTaH . jvarotsfzwasya jvareRa tyaktasya .
sannikfzwaM lakzaRamAha . dozaH alpaH jvaramuktyA
svalpo'pi . viprakfzwaM hetumAha . ahita-
mAhAravihArAdi tena samBUtaH saMpUrRo jAtaH
anyatamaM DAtuM rasaraktAdikaM prApya dUzayitvA
[Page4-446-a+ 52]
punaH vizamajvaraM karoti . jvarotsfzwasya veti
vASabdeneti boDyate . praTamato'pi vizamajvaro
Bavati . yata uktam . AramBAdvizamo yastvi-
tyAdikam . DAtuM dUzayitvA kaM vizamajvaraM
karotItyapekzAyAmAha .
“santataM rasaraktasTaH satataM raktaDAtugaH .
dozaH krudDo jvaraM puMsAM so'nyedyuH piSitASritaH ..
medogatastftIye'hni asTimajjagataH punaH .
kuryyAccAturTakaM GoramantakaM rogasaNkaram ..”
antakaM antakamiva mArakatvAt .. * .. vizama-
jvarasya sAmAnyalakzaRamAha .
“yaH syAdaniyatAt kAlAcCItozRAByAM taTEva
ca .
vegataScApi vizamo jvaraH sa vizamaH smftaH ..”
yastvaniyatAt kAlAt syAdityasyAyamarTaH .
yaTA, vAtiko jvaraH saptadinAni pEttiko daSa
dinAni SlEzmiko dvAdaSa dinAni dozARAM
prAbalye vAtikaScaturddaSa dinAni pEttiko
viMSatidinAni SlEzmikaScaturvviMSatidinAni
syAt taTA vizAmajvaro niyataM kAlaM vyApya na
syAdityarTaH . SItozRAByAM guRAByAM syAt .
“vegataScApi vizamaH kadAcidapi vegavAn ..”
kadAcidapi SAntavegaH .. vizamajvarasya BedA-
nAha .
“santataH satato'nyedyustftIyakacaturTakO .”
tatra santatasya lakzaRamAha .
“saptAhaM vA daSAhaM vA dbAdaSAhamaTApi vA .
santatyA yo'visargI syAt santataH sa niga-
dyate ..”
vikalpo vAtikAdiBedAt . santatyA nEranta-
rvyeRa avisargI aparityAgI .. nanu muktAnu-
banDitvaM vizamatvamiti vizamalakzaRaM tadatra na
Gawata iti kaTamayaM vizamezu pawyate . Gawata eva
iti na dozaH . yata uktaM carakeRa .
“visargaM dvAdaSe kftvA divase'vyaktalakzaRam .
durllaBopaSamaH kAlaM dIrGamapyanuvarttate ..”
yattu KaranAdaH .
“jvarAH paYca ca ye proktAH pUrvvaM satatakAdayaH .
catvAraH santataM hitvA jYeyAste vizamajvarAH ..”
iti . taccireRa tyAgABiprAyeRa .. * .. satata-
lakzaRamAha .
“ahorAtre satatako dbO kAlAvanuvarttate .”
dvO kAlO ahanyekakAlaM rAtrAvekakAlam .
yato dozARAmahorAtre pratyekaM dvO dvO prakopa-
kAlO . yata uktaM vAgBawena .
“vayo'horAtriBuktAnAmantamaDyAdikAH
kramAt .” iti ..
anyedyuzkalakzaRamAha .
“anyedyuzkastvahorAtrAdekakAlaM pravarttate .”
ekakAlaM dozApekzayA ekakAlamapi dvitIyaM
praTamakAle hfdyeva dozasTiteH .. * .. tftIyaka-
caturTakayorlakzaRamAha .
[Page4-446-b+ 52]
“tftIyakastftIye'hni caturTe'hni caturTakaH ..”
tftIye'hni ityAgamanadinaM gfhItvA . yata
uktam .
“dinamekamatikramya yo Bavet sa tftIyakaH .
dinadvayaM tvatikramya yaH syAt sa hi caturTakaH ..”
iti ..
atrAha vfdDasuSrutaH .
“kaPasTAnaviBAgena yaTAsaMKyaM karoti hi .
satatAnyedyuzkatryAKyacaturTakapralepakAn ..
ahorAtrAdahorAtrAt sTAnAt sTAnaM prapa-
dyate .
doza AmASayaM prApya karoti vizamajvaram ..”
ayamarTaH . AmASayoraH kaRWaSiraHsanDayaH paYca
kaPasTAnAni ezu tizWan dozo yaTAsaMKyaM
satatAdIn karoti . tatrAmASaye sTito dozaH
satataM karoti dvO kAlO ahorAtre kAladbaye
dozaprakopAt . hfdaye sTito doza AmASaya-
mAgatya anyedyuzkaM karoti . ekakAlaM nEkadyA-
dekasminnevAhorAtre doza AmASayamAyAti .
tatra dvO dozakopakAlO ekasmin kAle hfdaye
tizWatyaparasminnAmASaya iti . kaRWe sTito
dozo'horAtrAt hfdayamAyAti . tftIye dine
AmASayamAgatya svaprakopakAle tftIyakaM jvaraM
karoti ekakAlaM na tu dvO kAlO svaBAvAt .
evaM SiraHsTito dozo'horAtrAt kaRWa-
mAyAti . tataH punarahorAtrA dDfdayamAyAti
caturTadine AmASayamAgatya svaprakopakAle
caturTakaM jvaraM karoti . ekakAlaM na tu dvO
kAlO svaBAvAdeva .. * .. nanu dozasyAgamana-
krameRa nijasTAnagamanakramAt kaTaM tftIyacaturTa-
divasayorjvarAgamanam . ucyate . dozo hi
prakopaSamaye vegavattayA lAGavAt svasTAnantu
vegadina eva yAti . yata Aha .
“dozaH prakopakAle hi vegavattvena lAGavAt .
vegavAsara evAyaM svasTAnamaBigacCati ..”
sanDizu sTitaH pralepaM karoti . sanDayaScAmA-
Saye'pi santi tezu sTitaH pralepakaM sarvvadA
karoti .. * ..
“nivfttaH punarAyAti vizamo niyate dine .
svaBAvaM kAraRaM tatra manyante munipuNgavAH ..”
svaBAvasya kAraRatve kaPasTAnaviBAganirapekzA-
ScaturTakAdiviparyyayA api jvarAH svasya kAle
Bavanti .
“aDiSete yaTA BUmiM vIjaM kAle prarohati .
aDiSete taTA DAtUndozaH kAle prakupyati ..”
suSruto'pyAha .
“sa cApi vizamo dehaM na kadAcit pramuYcati .
glAnigOravakArSyeByaH sa yasmAnna pramucyate ..
vege tu samatikrAnte gato'yamiti lakzyate .
DAtvantarasTo lInatvAt sOkzmAnnEvopalaByate ..”
dvidozostvaRasya tftIyakasya lakzaRamAha .
“kaPapittAttrikagrAhI pfzWAdvAtakaPAtmakaH .
[Page4-446-c+ 52]
vAtapittAcCirogrAhI triviDaH syAttftI-
yakaH ..”
trikagrAhI vedanayA trikaM gfhRAti ityarTaH .. * ..
nanu kaPapittAttrikagrAhI vedanayA trikavyApI
trikasya vAtasTAnaM tatkayaM tadgfhItO pitta-
kaPO anyasTAnagatvena durbbalatvena durbbalO vegaM
kurute . ucyate dozARAM sTAnaniyamaH na tu
kupitAnAm . taTA ca suSrutaH .
“kupitAnAM hi dozARAM SarIre pariDAvati .
yatra saNgaH sa vEguRyAdbyADistatropajAyate ..”
evaM anyasTAnagatvena caturTako'pi vAcyam .
vAtakaPAtmakaH pfzWAt vyaTayA pfzWaM vyApya Bavati
ityarTaH . yavlopakarmmaRyaDikaraRe ceti sUtreRa
paYcamI .. * .. kaPolvaRasya vAtolvaRasya ca
caturTakasya lakzaRamAha .
“caturTako darSayati svaBAvaM dbiviDaM jvaraH .
jaNGAByAM SlEzmikaH pUrvvaM Siraso'nilasaMBavaH ..”
SlEzmikaH SlezmolvaRaH taTA anilasaMBavaH vAto-
lvaRaH . santatAdInAM tridozajatvAt . uktaYca
carakeRa .
“prAyaSaH sannipAtena paYca syurvvizamajvarAH .”
iti .
prAyaSo grahaRAdekadozajAH dvidozajA api
na Bavanti iti jEjjawaH .. pUrvvaM praTamaM jaNGAByAM
vyaTayA jaNGe vyApya paScAt sakalaM SarIraM
vyApnoti . evamulvaRavAtajAtaH SirasaH pUrvvaM
vyaTayA Siro vyApya sakalaM SarIraM vyApnotI-
tyarTaH .
“vizamajvara evAnyaScaturTakaviparyyayaH .
asTimajjagato dozaScaturTakaviparyyayaH ..”
anyaH santatAdipaYcakAdaparaScaturTakaviparyyayAKyo
jvaraH so'pi vizamajvara eva . sa kiMDAtusTa
ityapekzAyAmAha asTItyAdi . tasya caturTaka-
viparyyayasya lakzaRamAha .
“sa maDye jvarayatyahnIAdyante ca vimuYcati ..”
caturTakaviparyyaya ityupalakzaRam . satatAdi-
viparyyayo'pi bodDavyaH . yaTA, ahorAtre dvO
kAlO muYcati SezaM sarvvamahorAtraM tizWatIti
satataviparyyayaH . ahorAtre ekaM kAlaM muYcati
SezaM sarvvamahorAtraM tizWati ityanyedyuzkavipa-
ryyayaH . maDye ekaM dinaM jvarayati AdAvante
ca dine muYcati iti tftIyakaviparyyayaH . ete
vizamajvarA upalakzakAH anye rAtrijvarA-
dayo'pi vizamajvarA bodDavyAH .. yaTA, --
“samO vAtakaPO yasya kzIRapittasya dehinaH .
rAtrO prAyo jvarastasya divA hInakaPasyatu ..”
prAyo bAhulyena .. * .. santatAdInAM SIta-
pUrvvatve dAhapUrvvatve ca hetumAha .
“tvaksTO SlezmAnilO SItamAdO janayato
jvaram .
tayoH praSAntayoH pittamantardAhaM karoti ca ..”
SItaM SItasahitaM praSAntayoH praSAntavegayoH .
[Page4-447-a+ 52]
antaH aByantare .
“karotyAdO taTA pittaM tvaksTaM dAhamatIva ca .
tasmin praSAnte tvitarO kurutaH SItamantataH ..”
antataH hastapAdAditaH .. * .. SItAdidAhA-
dijvarayostridozajatvamAha .
“dvAvetO dAhaSItAdI jvarO saMsargajO smftO .
dAhapUrvvastayoH kazwaH suKasADyatamo'paraH ..”
saMsargajO sAnnipAtikO . kazwaH kazwasADyaH .. * ..
vizamajvaraviSezAnAha .
“vidagDe'nnarase dehe Slezmapitte vyavasTite .
tenArdDaM SItalaM dehaM cArdDamuzRaM prajAyate ..”
annarase vidagDe AhAraje rase duzwe Slezmapitte
ca vyavasTite duzwe sTite tena hetunA SItalaM
kaPena uzRaM pittena ardDatvaM cArdDanArISvarA-
kAreRa narasiMhAkAreRa vA .
“kAye duzwaM yadA pittaM SlezmA cAnte vyavasTitaH .
tenozRatvaM SarIrasya SItatvaM hastapAdayoH ..”
ante hastapAdAdO .
“kAye SlezmA yadA duzwaH pittaScAnte vyavasTitaH .
SItatvaM tena gAtre syAduzRatvaM hastapAdayoH ..”
vizamajvaraviSezasya pralepakasya lakzaRamAha .
“pralimpanniva gAtrARi GarmmeRa gOraveRa ca .
mandrajvaravilepI ca saSItaH syAt pralepakaH ..”
gOraveRa upalakzitaH . mandajvaravilepI manda-
vegasya jvarasya sadA sambanDo'syAstIti manda-
jvaravilepI ayaM vizamajvaraH . yaTA ca suSrutaH .
pralepakAKyo vizamaH prAyaH kleSAya SoziRA-
miti .. * .. aTa vizamajvarARAM sAmAnya-
cikitsA .
“jvarASca vizamAH sarvve sannipAtasamudBavAH .
aTolvaRasya dozasya tezu kAryyaM cikitsitam ..
vizamezvaya karttavyamUrdDvaM vADaSca SoDanam .
snigDozwErannapAnESca Samayedvizamajvaram .. * ..
kAliNgakaH pawolasya patraM kawukarohiRI .
pawolaM sArivA mustaM pAWA kawukarohiRI ..
nimbaH pawolastriPalA mfdvIkA mustavatsakO .
kirAtatiktamamftA candanaM viSvaBezajam ..
guqUcyAmalakaM mustamardDaSlokasamApanAH .
kazAyAH SamayantyASu paYca paYcaviDajvaram ..”
kAliNgakaH indrayavaH . vatsakaH kuwajaH . candana-
matra raktacandanam . kavAyAH paYca . paYcaviDaM
santatasatatAnyedyuzkatfyIyacaturTakarUpam .. * ..
“mahAbalAmUlamahOzaDAByAM
kvATo nihanyAdvizamajvaraM hi .
SItaM sakampaM paridAhayuktaM
vinASayet dvitridinaM prayogAt .. * ..
kzudrAmftAnAgarapuzkarAdyEH
kftaH kazAyaH kaPamArutottare .
saSvAsakAsArucipArSvarugjvare
sadA tridozapraBave'pi Sasyate ..” * ..
kzudrAdi .. * ..
“kzudrAmftApadmakacandanErGanE-
[Page4-447-b+ 52]
rBUnimbaparpawapawolapOzkarEH .
tiktAkaliNgapicumarddavAsakE-
rmahOzaDaM BArgivitunnakEH samEH ..
SftaM pibet pUrvvadinaM kazAyaM
nihanti vfdDajvaramugraSItam .
saSvAsamUrcCArucidAhamulvaRaM
tfzAM vamiM kAsamatIva SUlakam .
AnAhahikkAdizu sannipAte
galagrahe tandriSiroruhAyAm ..”
bfhatkzudrAdivizamajvare .. * ..
“mustAmalakaguqucIviSvOzaDakaRwakArikvATaH .
pItaH sakaRAcUrRaH samaDurvizamajvaraM hanti .. * ..
tilatElalavaRayuktakalko laSunasevitaH prAtaH .
vizamajvaramapaharate vAtavyADInaSezAMSca .. * ..
kAlAjAjI nu saguqA vizamajvaranASinI .
maDunAQyABayA lIQA hantyASuvizamajvarAn ..”
kAlAjAjI magarElA iti loke . sA ca
kiYcidBfzwA guqatulyA karzamitA BakzaRIyA . *
“pIto marIcacUrRena tulasIpatrajo rasaH .
droRapuzpIBavo vApi nihanti vizama-
jvarAn .. * ..
amftAyAH SataM cUrRaM vAsasA pariSoDitam .
pfTak zoqaSaBAgAH syurguqamAkzikasarpizAm ..
yaTAgni Bakzayedetannaro hitamitASanaH .
nAsya kaScidBavedvyADirna jarA palitaM na ca ..
na jvarA vizamA nEva mehanAnilaraktakam .
na ca netragatA rogAH parametadrasAyanam ..
meGAkaraM tridozaGnaM prayogAdasya budDimAn .
jIvadvarzaSataM sAgraM yaTEvAditijastaTA ..”
guqUcIkalkaH .. * .. aTAnnamAha .
“takramAMsaM payomAMsaM daDimAMsamaTApi vA .
mAzamAMsaYca BuYjAno mucyate vizamajvarAt ..” *
agniveSaSca .
“surA samaRqA pAnAya Bojane caraRAyuDAH .
tittirA vizkirAH paTyAH kukkuwA vizamajvare ..
caraRAyuDA gfhakukkuwAH . kukkuwA vanakukkuwAH .
vizkirAH varttikAlAvavigiracakorAdyAH .. * ..
aTa santatAdInAM viSizwA cikitsA .
“trAyantIkawukAnantAsArivABiH SftaM jalam .
santatAKye jvare deyaM vAtAdInAM nivfttaye ..”
anantA durAlaBA .. * ..
“pawolAbdavizAtiktAsArivABiH SftaM jalam .
santatAKye jvare deyaM vAtAdInAM nivfttaye ..”
vfzA bfhaddantI eraRqavatpatraviwapA tadalABe
dantI ca grAhyA samAnaguRatvAt .. * ..
“pawolendrayavAnantApaTyArizwAmftAjalam .
kvaTitaM tajjalaM pItaM jvaraM santatakaM jayet ..”
anantA sArivA . arizwaH nimbaH . jalaM
bAlakam .. * ..
“drAkzApaWolanimbAbdaSakrAhvatriPalASftam .
jalaM jantuH pibecCIGramanyedyurjvaraSAntaye ..”
SakrAhvaH indrayavaH .. * ..
[Page4-447-c+ 52]
“karmmasADAraRaM tyaktvA tftIyakacaturTakO .
BizajA pratikarttavyO viSezoktacikitsitEH ..
uSIraM candanaM mustaM guqUcIDAnyanAgaram .
amBasA kvaTitaM peyaM SarkarAmaDuyojitam .. * ..
jvare tftIyake puMsAM tfzRAdAhasamanvite .
apAmArgajawAM kawyAM lohitEH sa ptatantuBiH .
badDvA vAre ravestUrRaM jvaraM hanti tftIyakam .. * ..
sTirAtAmalakIdAruSivAvfzamahOzaDEH .
sitAmaDuyutaH kvATaScaturTakaharaH paraH ..”
sTirA SAliparRI . tAmalakI BUDAtrI . SivA
harItakI . vfzo vAsA .. * ..
“agastipatrasya rasena nasyaM
nihanti cAturTakamugravIryyam .
SirIzapuzpasya niSAdvayasya
kalkena vA tatGftasaMyutena ..”
tat nasyam .. * ..
“jvarasya vegakAlaYca cintayan jvaryyate tu yaH .
tasyezwEradButErvvApi vizayErnASayet smftim ..
santataM vizamaYcApi kzIRasya sucirotTitam .
jvaraM saBojanEH paTyErjvaraGnEH samupAcaret ..” * ..
satatAdiviparyyayARAM vizamajjarARAM cikitsA
satatAdInAmiva karttavyA .
“SItABiBUte puruze kuryyAcCItaharIM kriyAm .
dAhABiBUte tu viDiM vidaDyAddAhanASanam ..
AcCAdanErbbahutarErguruBiH kambalAdiBiH .
tUlavatyA mahASItaM SItAdijvariRo haret ..”
tUlavatI tulAI iti loke ..
“taM stanAByAM supInAByAM pIvarorurnitambinI .
yuvatirgAQamAliNgettena SItaM praSAmyati ..
kAntANgasaNgasaMjAtaM tasya SIte nivArite .
prahlAdaM cAsya vijYAya pfTak tAM kArayet
striyam ..
tato dAhe tu saMjAte patrEreraRqasamBavEH .
SItalErDAritErddehe dAhaM tasyApanodayet ..
tAlakaM SuktikAcUrRaM tulyaM tatroBayorapi .
navamAMsaYca tutTaM syAt marddayet kanyakAdravEH ..
tat tu saMSuzkamupalErvanyErgajapuwEH pacet .
SItaM taccUrRayeccUrRaM guYjAmAtraM sitAyutam ..
praBAte Bakzayettena yAti SItajvarakzayam .
vAntirBavati kasyApi kasyApi na Bavatyapi ..
ekena divasenEva SItajvaraharaM param .
maDyAhnasamaye paTyaM SiKariRI BaktakaM ca ..” * ..
SItajvare BUtaBEravacUrRam .
“elA jAtIPalaM vyozatriPalAjIrakaM GanaH .
saviqaNgaM sitAyuktaM cUrRaM SItajvarApaham ..
kAyasTAnAkulItiktAvayasTApuracorakEH .
sahadevAvacAkuzWEH SItaGnErDapalepanEH ..
etErevOzaDEH pizwErlavaRakzArasaMyutEH .
sAmlErvvipAcitaM tElamaByaNgAcCItanASanam ..”
kAyasTA haritakI . nAkulI rAsnA . BedasAI
iti loke . vayasTA guqUcI . puro gugguluH .
corakaH . Bawiura . tadalABe gawivana . saha-
[Page4-448-a+ 52]
devA bfhadvalA . kzAro yavakzAraH . kAya-
sTAdiDUpaM lepanaM tElaYca ..
“eraRqasya tu patrARi liptaBUmO niDApayet .
dAhAdijvariRo dehe tAni patrARi DArayet ..
tena naSyati dAho'sya jvaraScEvopaSAmyati .
dAhe SAnte yadA SEtyaM tacca yuktyA nivArayet ..
jaGanacakracalanmaRimeKalA
sarasacandanacandravilepanA .
vanalateva taruM parivezwayet
prabaladAhanipIqitamaNganA ..”
candraH karpUraH .
“tadaNgasaNgasaMjAtaSEtyErddAhe nivArite .
prahlAdaScAsya vijYAya tAM strImapanayet punaH .. * ..
suvarccikAnAgarakuzWamUrvvA-
lAkzAniSAlohitayazwikABiH .
sidDaM haret zaqguRatakrapaNkaM
tElaM jvaraM dAhasamanvitaYca ..”
zawtakratElam .. * ..
“rAsnAnAgarakuzWacandananiSAyazwyAhvakfzRAvalA
lAkzAsEnDavasArivAmaDurasAdevadrurohItakEH .
soSIrAmbuDiPenarOhizajalEstElaM pacet zaq-
guRe
takretacCamayejjvaraM dfQataraM dAhAdiSItAdi-
kam ..”
candanamatra Svetam . maDurasA mUrvvA . rohI-
takaH rohiRi iti loke . rOhizaM rohisa
iti tfRaviSezaH . jalaM bAlakam . mahAzaw-
takratElam .. * ..
“padmakotpalakahlAramfRAlavizapOzkarEH
kumudoSIramaYjizWApadmagErikakawPalEH ..
sArivAdvayaloDrAbdakzIrIKarjjuramastakEH .
DAtrISatAvarIyuktEH kvATe kalke prayojitEH ..
lAkzArasapayaH SuklamastuBiH saha kAYjikEH .
pakvatElamidaM tvacyaM dAhajvaraharaM param ..”
lAkzArasAdiH pfTak tElatulyaH padmakAdi-
tElam .. * ..
“pralepake prayuYjIta SlezmajvaraharIM kriyAm .
rudrajawA goSfNgaM viqAlavizWoragasya nirmmokaH .
madanaPalaBUtakeSyO vaMSatvagrudranirmmAlyam ..
DftayavamayUracandracCagalakaromARi sarzapAH
savacAH .
hiNgugavAsTimarIcAH samaBAgASCAgamUtra-
saMpizwAH ..
DUpanaviDinA Samayantyete sarvvAn jvarAnniyatam .
grahaqAkinIpiSAcapretavikArAnayaM DUpaH ..”
rudrajawA jawADArI . BUtakeSI jawAmAMsI .
rudranirmmAlyaM rudranirmmAlyapuzpAdi . mayUracandraH
mayUrapucCacandrakam . mAheSvaro DUpaH .. * ..
“somaM sAnucaraM devaM samAtfgaRamISvaram .
pujayan prayataH SIGraM mucyate vizamajvarAt ..”
somaM umAdisahitam . sAnucaraM nandyAdigaRa-
sahitam . prayataH pavitraH .. * ..
[Page4-448-b+ 55]
“vizRuM sahasramUrdDAnaM carAcarapatiM viBum .
stuvannAmasahasreRa jvarAn sarvvAn vyapohati ..”
sahasramUrdDAnamiti sahasraSIrzetyAdi vedABi-
hitam . nAmasahasreRa BAratoktenetyarTaH .. * ..
jvarasyApi devatAtvAt pUjA kAryyA . yata
Aha videhaH .
“tIrTAyatanadevAgniguruvfdDopasarpaREH .
SradDayA pUjanEScApi sahasA SAmyati jvaraH ..”
tIrTaM fzijuzwaM jalam . AyatanaM devADizWitaM
puruzottamakzetraSrISElAdi .. * ..
“nimbapatraM varA vyozaM yavAnI lavaRatrayam .
kzAro digvahnirAmezutrinetrakramaSo'MSakAH ..
sarvvamekIkftaM cUrRaM pratyUze BakzayennaraH .
ekAhikaM dvyahikaYca taTA tridivasajvaram ..
cAturTikaM mahAGoraM santataM satataM hi vA .
DAtusTaYca tridozotTaM jvaraM hanti ca mAna-
vam ..”
nimbAdi cUrRam . iti vizamajvarADikAraH ..
iti BAvaprakASaH ..
<LEND>
