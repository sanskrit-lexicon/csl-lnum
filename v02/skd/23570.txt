<L>23570<pc>3-369-c<k1>pretaH<k2>pretaH
pretaH¦, puM, (pra + i gatO + ktaH .) narakasTaprARI .
ityamaraH . 3 . 3 . 59 .. BUtaBedaH . mfte, tri .
iti medinI . te, 37 .. (yaTA, manuH . 2 . 247 .
“AcAryye tu Kalu prete guruputtre guRAnvite .
gurudAre sapiRqe vA guruvat vfttimAcaret ..”)
vEdikaviDAnena OrdDadehikABAvAt vizRudbezAcca
bahunarakaBogAnte pretaSarIraM Bavati . yaTA, --
lomaSa uvAca .
“tato bahutiTe kAle sa rAjA paYcatAM gataH .
vEdikena viDAnena na leBe sOrdDadehikam ..
vizRupradvezamAtreRa yugAnAM saptaviMSatim .
BuktvA ca yAtanAM yAmIM nistIrRanarako nfpaH ..
samayA girirAjantu piSAco'BUttadA
mahAn ..”
tasya rUpaM yaTA, --
“devadyutiraDIyAnaH SuSrAva karuRAmayaH .
samAgatya tatastatra taM piSAcaM dadarSa saH ..
vikarAlamuKaM dInaM piSaNganayanaM BfSam .
UrdDvamUrdDajakfzRANgaM yamadUtamivAparam ..
calajjihvaYca lambozWaM dIrGajaNGaSirAkulam .
dIrGANGriM SuzkatuRqaYca garttAkzaM SuzkapaYjaram ..”
iti pAdmottaraKaRqe 16 aDyAyaH .. * ..
[Page3-370-a+ 52]
pretatyAdi janakakarmmARi yaTA, --
“havirjjuhvati nAgnO ye govindaM nArccayanti ye .
laBante nAtmavidyAYca sutIrTavimuKASca ye ..
suvarRaM vastratAmbUlaM ratnamannaM PalaM jalam .
ArtteByo na prayacCanti sarvve sukftadArakAH ..
brahmasvaYca strIDanAni loBAdeva haranti ye .
balena CadmanA vApi DUrttASca paravaYcakAH ..
nAstikAH kuhakAScOrA ye cAnye vakavfttayaH .
bAlavfdDAturastrIzu nirddayAH satyavarjjitAH ..
agnidA garadA ye ca ye cAnye kUwasAkziRaH .
agamyAgAninaH sarvve ye cAnye grAmayAjinaH ..
vyADAcaraRasampannA varRAdiDarmmavarjjitAH .
devopadevadanujarakzoyakzAdisevinaH ..
sarvvadA mAdakadravyapAnamattA haridbizaH .
devatocCizwapatitanfpaSrAdDAnnaBojinaH ..
asatkarmmaratA nityaM sarvvapAtakapApinaH .
pAzaRqaDarmmacaraRAH puroDovfttijIvinaH ..
pitfmAtfsnuzApatyasvadAratyAginaSca ye .
ye kadaryyASca lubDASca nAstikA DarmmadUzakAH ..
tyajanti svAminaM yudDe tyajanti SaraRAgatam .
gavAM BUmeSca harttAro ye cAnye ratnadUzakAH ..
mahAkzetrezu sarvvezu pratigraharatASca ye .
paradroharatA ye ca taTA ye prARihiMsakAH ..
parApavAdinaH pApA devatAgurunindakAH .
kupratigrAhiRaH sarvve samBavanti punaH punaH ..
pretarAkzasapESAcyatiryyagvfkzakuyonizu .
na tezAM suKaleSo'sti iha loke paratra ca ..”
iti pAdmottaraKaRqe 18 aDyAyaH .. * ..
paYcapretopAKyAnaM yaTA, --
brAhmaRa uvAca .
“pretAnAM nAma jAtInAM yuzmAkaM samBavaH kaTam .
kintat kAraRamuddiSya yUyamIdfSanAmakAH ..
pretA UcuH .
ahaM svAdu sadA BuktvA dadyAM paryyuzitaM sadA .
etatkAraRamuddiSya nAma paryyuzitaM mama .. 1 ..
sUcitA bahavo'nena viprAdyA hyannakANkziRaH .
etat kAraRamuddiSya sUcImuKamimaM viduH .. 2 ..
SIGraM gacCati vipreRa yAcitaH kzuDitena vE .
paScAdBuNkte dvijaH Sizwameza SIGraka ucyate .. 3 ..
gfhopari sadA BuNkte svAdu dvijaBayena hi .
dvijAya kutsitaM dattvA eza rohaka ucyate .. 4 ..
mOnenApi sTiro nityaM yAcito viliKenmahIm .
asmAkamavi pApizWo leKako nAma eza vE .. 5 ..
meQreRa leKako yAti rohakaH pArSvataHSirAH .
SIGrakaH paNgutAM prAptaH sUcI sUcImuKo'Bavat ..”
pretAnAmAhAro yaTA, --
dvija uvAca .
“ye jIvA Buvi tizWanti sarvve AhAramUlakAH .
yuzmAkamapi AhAraM otumicCAmi tattvataH ..
pretA UcuH .
SfRu AhAramasmAkaM sarvvasattvavigarhitam .
SlezmamUtrapurIzeRa yovitAntu malena ca ..
[Page3-370-b+ 52]
gfhARi tyaktaSOcAni pretA BuYjanti tatra vE ..
strIBirjagDAni jIrRAni saMkIrRApahatAni ca .
malenAtijugupsAni pretA BuYjanti tatra vE ..
BayalajjAvihInAni patitEH sevitAni ca .
anyonyadasyuyuktAni pretA BuYjanti tatra vE ..
kalahAnvitaSokAni tyaktaSoBAni maRqanEH .
savarccaskAni BARqAni pretA BuYjanti tatra vE ..
valimantravihInAni dvijAdfzwAni yAni tu .
niyamavratahInAni pretA BuYjanti tatra vE ..
guravo nEva pUjyante strIjitAni malAni ca .
sakroDAnyapavitrARi pretA BuYjanti tatra vE ..
BuYjanti BinnaBARqezu maryyAdArahitezu ca .
anyonyocCizwayuktezu tatra pretAstu BuYjate ..
sakeSamAkzikocCizwaM pUtiparyyuzitaM taTA .
sakroDaYca saSokaYca tacca pretezu Bojanam ..
sanagnaM BojanaM yacca nottarIyaM padAsanam .
sozRIzaM sAsurIkakzaM tacca pretezu Bojanam ..
ardDagrAsaM mahAgrAsaM sotkziptaM patitaM taTA .
durBuktaM gozWikaYcEva tacca pretezu Bojanam ..
sOtikaM mftakaYcEva rajasaM kaluzIkftam .
nirddIpaM kfmivaccAgre yadBuktaM prEtikantu tat ..
etatte kaTitaM sarvvaM yat pretezveva Bojanam .
nirvviRRAH pretajAtyA vE pfcCAmastvAM dvijo-
ttama ! ..” * ..
pretatvABAvakAraRaM yaTA, --
“na preto jAyate yena yena cEveha jAyate .
etat sarvvaM samAsena prabrUhi vadatAM vara ! ..
brAhmaRa uvAca .
ekarAtraM trirAtraM vA kfcCaM cAndrAyaRAdikam .
vratezvapyuziyo yastu na preto jAyate naraH ..
mizwAnnapAnadAtATa satataM SradDayAnvitaH .
devapUjAkaro nityaM na preto jAyate naraH ..
triragnirekapaYcAgnirniragnirvApyupAsakaH .
sarvvaBUtadayApanno na preto jAyate naraH ..
tulyamAnApamAnaSca tulyaH kAYcanalozwayoH .
tulyaH SatrI ca mitre ca na preto jAyate naraH ..
devatAtiTipUjAsu gurujAtizu nityaSaH .
vedaSAstrarato nityaM na preto jAyate naraH ..
jitakroDo madESvaryyatfzRAsaNgavivarjitaH .
kzamAkroDasuSIlaSca na preto jAyate naraH ..
devatAtiTipUjAstu parvvatAMSca nadIstaTA .
paSyeddevAlayAMScEva na preto jAyate naraH ..” * ..
pretatvakAraRaM yaTA, --
“SUdrAnnaM yo dbijo Buqkte yaH krAmati dbijo-
ttamam .
vfttihA dvijadevezu sa preto jAyate naraH ..
mAtaraM pitaraM vfdDaM jYAtiM sADujanaM taTA .
loBAt tyajati yaH snehaM sa preto jAyate naraH ..
ayAjyayAjakaScEva yAjyaYca parivarjayet .
SUdrAnugrahakarttA ca sa preto jAyate naraH ..
kujyotizi kuvidyastu kujanezu kudeSakaH .
SUdrasevAkaro rAjYA sa preto jAyate naraH ..
[Page3-370-c+ 52]
sevakAyApadruto yaH sevakastvaparigrahaH .
tAbuBAvapi jAyete pretO kAlAnnakiMpradaH ..
dvijAnumantrito BuNkte SUdrAnnaM vA dbijasya tu .
SUdreREva dbijaH preto nirayAnupagacCati ..
gItavAdyarato nityaM madyapastrInizevaRAt .
dyUtamAMsapriyo yastu sa preto jAyate naraH ..
vfTAreto vfTAmAMso vfTAvAdI vfTAmatiH .
nindako dbijadevAnAM sa preto jAyate naraH ..
vfdDaM bAlaM guruM vipraM yo'vamanya Bunakti vE .
kanyAM dadAti Sulkena sa preto jAyate naraH .
nyAsApaharttA mitraDruk parapAkaratastaTA .
viSramBaGAtI kUwaSca sa preto jAyate naraH ..
nirddopAn suhfdo nArIstyajet kAlAnna
pAti yaH .
DanamIheta yastezAM sa preto jAyate naraH ..
hastyaSvaraTayAnAni mftaSayyAsanAdi yaH .
kfzRAjinaYca gfhRAti anApatsu gato dvijaH ..
taToBayamuKIM kAlaM saSElAM medinIM dbijaH .
kurukzetrasya yaddAnaM cARqAlAt patitAttaTA .
mAsike'pi navaSrAdDe BuYjan pretAnna mucyate ..
brahmahA govaDI steyI surApo gurutalpagaH .
BUmikanyApaharttA yaH sa preto jAyate naraH ..
lAlAsaNkarakfnnityaM varRasaNkarakfttaTA .
yonisaNkarakfccApi sa preto jAyate naraH ..
vikrIRAti vizaM SaNKaM tilAnAM lavaRasya tu .
gavAM keSariRAM mohAt vikrayAt pretatAM
vrajet ..
kUwamApye ca tOlyena krayaM krIRAti vikrayAt .
madyatakrapayodaDnAM sa preto jAyate naraH ..
strIrakto madyamAne tu mfgayAmanuDAvati .
nityanEmittike'dAtA sa preto jAyate naraH ..”
ityagnipurARam .. * ..
manuzyARAM AtivAhikadehAnantaraM pretadeho
Bavati . yaTA, vizRuDarmmottare .
“tatkzaRAdeva gfhRAti SarIramAtivAhikam .
AtivAhikarsaMjYo'sO deho Bavati BArgava ! ..
kevalaM tanmanuzyARAM nAnyezAM prARinAM kvacit .
pretapiRqEstato dattErdehamApnoti BArgava ! ..
Bogadehamiti proktaM kramAdeva na saMSayaH .
pretapiRqA na dIyante yasya tasya vimokzaRam ..
SmASAnikeByo deveBya AkalpaM nEva vidyate .
tatrAsya yAtanA GorAH SItavAtAtapodBavAH ..
tataH sapiRqIkaraRe bAnDavEH sa kfte naraH .
pUrRe saMvatsare dehamato'nyaM pratipadyate ..
tataH sa narake yAti svarge vA svena karmmaRA ..”
iti SudDitattvam ..
<LEND>
