<L>25934<pc>3-590-a<k1>madirA<k2>madirA
madirA¦, strI (mAdyatIti . mad + kirac .
ajAditvAt wAp .) mattaKaYjanaH . iti
SabdaratnAvalI .. (yaTA, SAkuntale . 3 . 5 .
“yadi madirAyatanayanAM
tAmaDikftya praharatIti .
mAdyatyanayeti . mad + “izi madIti . uRA0 .
1 . 52 . iti kirac .) mAdakadravyaviSezaH .
mad iti BAzA .. (yaTA, --
“hikkA-SvAsa-pratiSyAya-kAsa varccograhArucO .
vamyAnAhavibanDezu vAtaGnI madirA hitA ..”
iti carake sUtrasTAne 17 aDyAyaH ..
[Page3-590-b+ 52]
yaTAca SAntiSatake . 4 . 24 .
“pItvA mohamayIM pramodamadirAmunmattaBUtaM
jagat .”)
tatparyyAyaH . surA 2 halipriyA 3 hAlA 4
pariSrut 5 varuRAtmajA 6 ganDottamA 7
prasannA 8 irA 9 kAdambarI 10 pariSrutA 11
kaSyam 12 madyam 13 . ityamaraH . 2 . 10 . 40 ..
mAnikA 14 . iti SabdaratnAvalI .. kapiSI 15
ganDamAdanI 16 mADavI 17 kattoyam 18 madaH 19
kApiSAyanam 20 . iti jawADaraH .. vAruRI 21
mattA 22 sItA 23 capalA 24 kAminI 25
priyA 26 madaganDA 27 mADvIkam 28 maDu 29
sanDAnam 30 AsavaH 31 amftA 32 vIrA 33
meDAvI 34 madanI 35 supratiBA 36 manojYA 37
viDAtA 38 modinI 39 halI 40 guRA-
rizwam 41 sarakaH 42 maDUlikA 43 madot-
kawA 44 mahAnandA 45 . iti rAjanirGaRwaH ..
sIDuH 46 mEreyam 47 balavallaBA 48 . iti
BAvaprakASaH .. kAraRam 49 . tattvam 50 iti
kEbalyatantram .. madizWA 51 pariplutA 52
kalpam 53 svAdurasA 54 SURqA 55 hAra-
hUram 56 mArdvIkam 57 madanA 58 devasfzwA
59 kApiSam 60 abDijA 61 . iti hema-
candraH . 3 . 566 .. sA dvAdaSaviDA yaTA, --
“mADvIkaM pAnasaM drAkzaM KArjjUraM tAlamEkzavam .
mEreyaM mAkzikaM wANkaM maDUkaM nArikelajam ..
muKyamannavikArotTaM madyAni dvAdaSEva ca ..”
iti jawADaraH ..
asyAH sAmAnyaguRAH . sumaDurAmlatvam . kaPa-
mArutanASanatvam . laGutvam . puzwikaratvam .
hfdyatvam . sArakatvam . madAvahatvaYca .. * ..
DAtakIrasaguqAdikftA madirA gOqI . tad-
guRA yaTA . tIkzRatvam . uzRatvam . maDura-
tvam . vAtanASitvam . pittabalakAritvam .
dIpanatvam . paTyatvam . kAntitfptikAritvaYca ..
puzpadravAdimaDusAramayI madirA mADvI . tad-
guRA yaTA . maDuratvam . nAtyuzRatvam . pitta-
vAtanASitvam . pARqukAmalagulmArSaHprameha-
SamanatvaYca .. * .. viviDaDAnyajAtA madirA
pEzwI . tadguRA TaTA . kawutvam . amlatvam .
tIkzRatvam . gOqIsamatvam . vAtaharatvam .
kaPakaratvam . Izatpittakaratvam . mohanaYca ..
tAlAdirasaniryAsakftA madirA sEnDI hAlA
ca . tadguRA yaTA . SItatvam . kazAyatvam .
amlatvam . pittaharatvam . vAtadAtftvaYca .. * ..
sarvvatfRavfkzaniryAsarUpamadirAguRAH . SItala-
tvam . gurutvam . mohanatvam . baladatvam ..
hfdyatvam . tfzRAsantApanASakatvaYca .. * .. nAnA-
dravyakadambakftA madirA kAdambarI . tadguRA-
yaTA . sumaDuratvam . pittaSramaharatvam . mada-
kAritvaYca .. * .. EkzavamadirAguRO . SiSi-
ratvam . madotkawatvaYca .. * .. yavaDAnyakfta-
[Page3-590-c+ 52]
madirAguRO . gurutvam . vizwamBadAyakatvaYca ..
SarkarADAtakItoyakftamadirAguRO . SItatvas .
manoharatvaYca .. * .. SArkaramadyaguRAH . vfzya-
tvam . dIpanatvam . mohanatvaYca . iti nAnA-
madyaguRAH .. * .. ftuviSeze peyamadirA yaTA,
“gOqI tu SiSire peyA pEzwI hemantavarzayoH .
SaradgrIzmavasantezu mADvI grAhyA na cAnyaTA ..
“kAdambarISarkarajAdimadyaM
suSItalaM vfzyakaraM madAQyam .
mADvIsamaM syAt tfRavfkzajAtaM
madyaM suSItaM guru tarpaRaYca ..”
anyaTA kurute pAnaM madyaM santApaSozadam .
annadozamadAtyAdikArakaM mUrcCanaYca yat ..”
navajIrRamadyayorguRAH .
“madyaM navaM sarvvavikArahetuH
sarvvantu vAtAdikadozadAyi .
jIrRantu sarvvaM sakalAmayaGnaM
GUrRapradaM vfzyakaraYca dIpanam ..”
anyacca .
“paryyuzitamalpamelanamamlaM vA picCilaM viganDaMvA .
dozAvahamaviSezAnmadyaM hfdyaM vivarjjayet ..
madyaprayogaM kurvvanti SUdrAdizu mahArttizu .
dvijEstriBistu na grAhyaM yadyapyujjIvayen mftam ..”
iti madyavarjyyAvarjyam .. * ..
“anye dvAdaSaDA madyaBedAnAhurmanIziRaH .
uktasyAntarBavantIti nAnyezAM pfTagIritam ..”
iti rAjanirGaRwe madyaprakaraRam ..
aTa matAntare madyasya lakzaRaM guRASca .
“peyaM yanmAdakErlokEstanmadyamaBiDIyate .
yaTArizwaM surA sIDurAsavAdyamanekaDA ..
madyaM sarvvaM BaveduzRaM pittakft vAtanASanam .
BedanaM SIGrapAkaYca rUkzaM kaPaharaM param ..
amlaYca dIpanaM rucyaM pAcanaM cASukAri ca .
tIkzRaM sUkzmaYca viSadaM vyavAyi ca vikASi
ca ..”
aTArohaRalakzaRaM guRASca .
“pakvOzaDAmbusidDaM yanmadyaM tat syAdarizwakam .”
arizwaM madyamiti loke . yaTA, drAkzArizwam .
daSamUlArizwam . vavvUlArizwamiti .
“arizwaM laGupAkena sarvvaM tacca guRADikam .
arizwasya guRA jYeyA bIjadravyaguREH samAH ..”
aTa surAyA lakzaRaM guRASca .
“SAlizazwikapizwAdikftaM madyaM surA smftA .
surA gurvvI balastanyapuzwimedaHkaPapradA .
grAhiRI SoTagulmArSograhaRImUtrakfcCranut ..”
aTa surABedo vAruRI tasyA lakzaRaM guRASca .
“punarnavASilApizwErvvihitA vAruRI smftA .
saMhitEstAlaKarjjUrarasEryA sApi vAruRI ..
surAvadvAruRI laGvI pInasADmAnaSUlanut ..”
surAto BedArTaM laGvIti .. * ..
aTa sIDudvayasya lakzaRaM guRASca .
“ikzoH pakve rasEH sidDaH sIDuH pakvarasaSca saH ..
[Page3-591-a+ 52]
AmEstEreva yaH sIDuH sa ca SItarasaH smftaH ..
sIDuH pakvarasaH SrezWaH svarAgnibalavarRakft .
vAtapittakaro hfdyaH snehano rocano haret ..
vibanDamedaHSozArSaHSoPodarakaPAmayAn .
tasmAdalpaguRaH SItarasaH saMleKanaH smftaH ..”
aTAsavasya lakzaRaM guRASca .
“yadapakvOzaDAmbuByAM sidDaM madyaM sa AsavaH .
Asavasya guRA jYeyA bIjadravyaguREH samAH ..”
aTa navapurARamadyaguRAH .
“madyaM navamaBizyandi tridozajanakaM saram .
ahfdyaM bfMhaRaM dAhi durganDaM viSadaM guru ..
jIrRaM tadeva rocizRu kfmiSlezmAnilApaham .
hfdyaM suganDi guRavallaGusrotoviSoDanam ..”
aTa sAtvikAnAM madyaM pibatAM cezwAviSezAH .
sAtvike gItahAsyAdi rAjase sAhasAdikam .
tAmase nindyakarmmARi nidrAYca madirAcaret ..”
Acaret kuryyAt .
“viDinA mAtrayA kAle hitErannEryaTAbalam .
prahfzwo yaH pibenmadyaM tasya syAdamftaM yaTA ..
kintu madyaM svaBAvena yaTEvAnnaM taTA smftam .
ayuktiyuktaM rogAya yuktiyuktaM yaTAmftam ..”
aTa madyaganDanASanopAyaH .
“mustElabAlagadajIrakaDAnyakElA-
yaScarvvayan sadasi vAcamaBivyanakti .
svABAvikaM muKajamujJati pUtiganDaM
ganDaYca madyalaSunAdiBavaYca nUnam ..”
iti BAvaprakASaH ..
api ca .
“prakftyA madyamatyuzRamamlaYcozRaM vipAkataH .
sarvvasAmAnyatastasya viSeza upadekzyate ..
kfSAnAM saktamUtrARAM grahaRyarSovikAriRAm .
surA praSastA vAtezu raktapittakzayezu ca ..
prasannA gulmavAtArSovibanDAnAhanASinI .
SUlapravAhikAwopakaPavAtArSasAM hitA ..”
jagalo grAhirUkzozRaH SoTaGno BaktapAcanaH .
SoTArSograhaRIdozAn hantyarizwaH kaPAmayAn ..”
arizwo madyaviSezaH ..
“prAyaSo'BinavaM madyaM guru dozalamIritam .
srotasAM SoDanaM jIrRaM dIpanaM laGu rocanam ..
harzaRaM prIRanaM balyaM madyaM SokaSramApaham .
prAgal ByapratiBApuzwivIryyatuzwisvarapradam ..”
iti rAjavallaBaH ..
anyat madyaSabde drazwavyam ..
(vasudevapatnI . yaTA, SrImadBAgavate . 9 . 24 .
45 .
“pOravI rohiRI BadrA madirA rocanA ilA .
devakIpramuKAScAsan patnya AnakadunduBeH ..”)
<LEND>
