<L>32744<pc>4-397-c<k1>viDiH<k2>viDiH
viDiH¦, puM, (viDati vidaDAti viSvamiti . viDa
viDAne + “igupaDAt kit .” uRA0 4 . 119 .
iti in . sa ca kit .) brahmA . (yaTA,
nEzaDe . 22 . 47 .
“viDirviDatte viDunA baDUnAM
kimAnanaM kAYcanasaYcakena ..” * ..
viDIyete suKaduHKe aneneti . vi + DA +
“upasarge DoH kiH .” 3 . 3 . 92 . iti kiH .)
BAgyam . (yaTA, mArkaRqeye . 8 . 182 .
“rAjyanASaM suhftyAgo BAryyAtanayavikrayaH .
hariScandrasya rAjarzeH kiM viDe ! na kftaM tvayA ..”)
kramaH . viDAnam . ityamaraH .. kAlaH . iti
medinI . De, 17 .. viDivAkyam . (yaTA,
gItAyAm . 16 . 23 .
“yaH SAstraviDimutsfjya varttate kAmacArataH .
na sa sidDimavApnoti na suKaM na parAM gatim ..”)
prakAraH . niyogaH . iti hemacandraH .. vizRuH .
iti halAyuDaH . karmma . iti trikARqaSezaH ..
(yaTA, devIpurARe .
“tasmAt sUryyaH SaSANkasya kzayavfdDiviDerviBuH ..”)
gajAnnam . iti jawADaraH .. vEdyaH . iti
rAjanirGaRwaH .. yAgopadeSakagranTaH . iti
BarataDftakozaH .. zaqviDasUtralakzaRAntargata-
lakzaRaviSezaH . yaTA, --
“saMjYA ca pariBAzA ca viDirniyam eva ca .
atideSo'DikAraSca zaqviDaM sUtralakzaRam ..”
aprAptaprApako viDiH . sa tu dbiviDaH . varRot-
pAdanarUpo'BAvarUpaSca . varRotpAdanarUpo yaTA
saharRe rGa ityAdi . aBAvarUpo dviviDaH .
nASo nizeDarUpaSca . nASaviDiryaTA . lopo-
'syomANorityAdi . nizeDaviDiryaTA . nAjo-
'nta ityAdi . sAmAnyaprAptasya viSezAvaDAraRaM
niyamaviDiH . yaTA . raNo viH supi ityAdi .
anyaDarmmasyAnyatrAropaRamatideSaviDiH yaTA .
invadik ityAdi . pUrvvasUtrasTitapadasya para-
sUtrezUpasTitiraDikAraviDiH . sa tu triviDaH .
“siMhAvalokitAKyaSca maRqUkaplutireva ca .
gaNgASrota iti KyAtaScADikArAstrayo matAH ..”
siMlAvalokito yaTA . vAvagorddAnte ityasmAt
dAnte iti padasya fkyagityantezUpasTitiH .
maRqUkaplutiryaTA . wABisNeNasItyasmAt ata
iti padasya AktimaBavi ityatropasTitiH .
gaNgASroto yaTA . leH si O jas ityasmAt
leriti padasya tadDitaparyyantezUpasTitiriti .
evaYca .
“kAryyI kAryyaM nimittaYca triBiH sUtramudA-
hftam .
kadAcit kAryyikAryyAByAM kvacit kAryyanimi-
ttataH ..
yasya nirddiSyate kAryyaM sa kAryI gadito buDEH .
[Page4-398-a+ 52]
kriyate yattu tat kAryyamAdeSapratyayAgamam ..
yasmAt paraM pare yasmin tannimittaM dviDA matam .
AkANkzAyAntu sarvvezAmanuvfttiH pare Bavet ..”
iti ..
evaYca .
“bahiraNgaviDiByaH syAdantaraNgaviDirbbalI .
pratyayASritakAryyantu bahiraNgamudAhftam ..
prakftyASritakAryyaM syAdantaraNgamiti Druvam .
prakfteH pUrvvapUrvvaM syAdantaraNgataraM taTA ..
sAvakASaviDiByaH syAdbalI niravakASakaH .
kasyacidBinnakAryyasya praTame paratastaTA .
samBavedvizayo yasya sa Bavet sAvakASakaH ..
AdO hi vizayo yasya parato na hi saMBavet .
sa paRqitagaRErukto viDirniravakASakaH ..
taTA sAmAnyakAryyeByo viSezakaviDirbbalI .
bahavo vizayA yasya sa sAmAnyaviDirBavet ..
svalpaH syAdvizayo yasya sa viSezaviDirmmataH .
AgamAdeSayormmaDye balIyAnAgamo viDiH ..
prakftiM pratyayaYcApi yo na hanti sa AgamaH .
AdeSa upaGAtI yaH prakfteH pratyayasya vA ..
sakaleByo viDiByaH syAdbalI lopaviDistaTA .
lopasvarAdeSayostu svarAdeSo viDirbalI ..”
iti mugDaboDavyAkaraRawIkAyAM durgAdAsaH .. * ..
aTa viDiBadAH . tatra kaScit praDAnaviDiH .
sa tu svataH PalahetukriyAboDakaH . yaTA . yajeta
svargakAma ityAdi . kaScidaNgaviDiH . sa tu
svataH PalahetukriyAyAM kaTamityAkANkzAyAM
viDAyakaH . yaTA . iqo yajati ityAdi .
kaScita prayogaviDiH . sa tu yAvadaNgayuktakriyA-
boDakaH . yaTA . yAvadaNgayuktaM yajeta vilakzaRa-
svargakAma ityAdi . kaScidguRaPalaviDiH .
sa tu AkANkzAnivfttO aDikaPalAya prApta-
karmmaRi guRaviDiH . yaTA . godohenApaH praRayet
paSukAma ityAdi . praDAnaviDiSca dbiviDaH .
utpattirniyogaSceti . tatrotpattistu karmmasvarUpa-
boDakaH . yaTA AgneyAzwAkapAlaH amA-
vAsyAyAM pOrRamAsyAYcAcyuto Bavati ityAdi .
niyogaSca svargakAmAdyaDikAriboDakaH . yaTA .
svargakAmo yajeta ityAdi . aNgaviDistu kAla-
deSakartrAdiboDakatayA aniyata eva . praDAnANga-
viDyorviDeyAprAptiprAptiByAM trEviDyam . tatra
aprAptito dvEviDyam . tatrApyatyantAprAptO
apUrvvaviDiH . pakzato'prAptO niyamaviDiH .
viDeyatatpratipakzayoH prAptO parisaNKyAviDiH .
ataevoktam .
“viDiratyantamaprAptO niyamaH pAkzike sati .
tatra cAnyatra ca prAptO parisaNKyA viDIyate ..”
tatra praDAnasya viDiBedo yaTA . aharahaH
sanDyAmupAsIta ityAdirapUrvvaviDiH . atra
viTeyasya sanDyAdeH SAstrato rAgato nyAyato
vA kacidapyaprApteH . taTA ftO BAryyAmupeyAt
ityAdirniyamaviDiH . viDeyasya BAryyABi-
[Page4-398-b+ 52]
gamanasya rAgataH prAptAvapi rAgABAvAt
pakzato'prApteH . taTA . prokzitaM mAMsaM BuYjIta
ityAdiH parisaNKyAviDiH . viDeyasya prokzita-
mAMsaBakzaRasya ca rAgataH prApteH . aNgasya
viDiBedo yaTA . SAradIyapUjAyAmazwamyA-
mupavaset ityAdirapUrvvaviDiH . atra viDeyasyo-
pavAsasya etadanyaSAstrato rAgato nyAyato vA
kvakzidaprApteH . taTA SrAdDe BuYjIta pitfsevita-
mityAdiniyamaviDiH . viDeyasya SrAdDaSeza-
Bojanasya rAgataH prAptAvapi rAgABAvAt
pakzato'prApteH . taTA . vfdDiSrAdDe prAtarAmantri-
tAn viprAn ityAdiH parisaNKyAviDiH . tatra
viDeyasya prAtarnimantraRasya tatpratipakzasya pUrvva-
dinasAyaM nimantraRasya ca pArvvaRavannyAyataH
prApteriti smfterudAharaRam . iti Darmma-
dIpikA .. * .. nyAyamate viDiryaTA, --
“pravfttiH kftirevAtra sA cecCAto yataSca sA .
tajajYAnaM vizayastasya viDistajjYApako'TavA ..”
viDijanyajYAnAt pravfttirdf Syate sA icCAtaH
cikIrzAtaH cikIrzA ca kftisADyatvezwasADanatva-
jYAnAt tajjYAnasya vizayaH kAryyatvaM izwasADana-
tvaYca viDiriti prAcInamatam .. svamatamAha
tajjYApako'Taveti izwasADanatvAnumApaka
AptABiprAyo viDipratyayArTaH . iti hari-
dAsIyakusumAYjaliH .. * .. api ca ASrayatva-
sambanDana pratyayopasTApitezwasADanatvAnvitasvArTa-
parapadaGawitavAkyatvaM viDitvam . mImAMsakamate
izwasADanatvaM kftisADyatvaYca pfTagviDyarTaH .
iti gadADaraBawwAcAryyakftaviDisvarUpaH ..
<LEND>
