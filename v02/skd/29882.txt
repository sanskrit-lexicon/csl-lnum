<L>29882<pc>4-178-b<k1>revatI<k2>revatI
revatI¦, strI, (revatasyApatyaM strI . revata + aR .
na vfdDiH . NIz .) baladevapatnI . nakzatraBedaH .
mAtfkABedaH . iti medinI .. strIgavI . itya-
jayapAlaH .. durgA . yaTA,
“revA tu narmmadA devI nadI vA ravatI matA .
atiKaRqanabanDA vA loke devI prakIrttitA ..”
iti devIpurARe 45 aDyAyaH .. * ..
revatInakzatrantu aSvinyAdisaptaviMSatinakzatrAnta-
rgataSezanakzatram . tasya rUpaM matsyAkfti dvAtriM-
SattArAtmakam . tasyADizWAtfdevatA pUzAKyaH
sUryyaH . yaTA, --
“dantasaMKyaBavane JasAkftA-
vantaBe lasadanantamaDyage .
komalANgi miTunodayAt priye
kAlaKAnalakalAH priye'calan ..”
iti kAlidAsakftarAtrilagnanirUpaRam .. * ..
tatra jAtaPalaM yaTA, --
“cAruSIlaviBavo jitendriyaH
satkulaH svaBavanEkamAnasaH .
mAnavo nanu BavenmahIpatI
revatI Bavati yasya janmaBam ..”
iti kozWIpradIpaH .. * ..
bAlagrahaviSezaH . tajjuzwasya cikitsA yaTA, --
“aSvaganDAjaSfNgI ca SArivATa punarnavA .
sahA vidArI hyetAsAM kvATena parizecanam ..”
ajaSfNgI meQASfNgI . sahA sevatIpuzpa-
jAtiH .
“tElamaByaYjane kAryyaM kuzWe sarjarase taTA .
palaNkazAyAM nalade taTA gOrakadambake ..”
sarjarasaH rAlaH . palaNkazA gugguluH . naladaM
lAmajjakamuSIravat pItacCavi . gOrakadambako
hAridrakaH . haraduyA kadamba iti loke .
“DavASvakarRakakuBaSallakItindukezu ca .
kAkolyAdO gaRe cApi sidDaM sarpiH pibe-
cCiSuH ..”
aSvakarRaH sAMKu iti loke .
“kulatTAH SaNKacUrRaYca pradehaH sAKaganDikaH .
gfDrolUkapurIzARi yavAn yavaPalo Gftam .
sanDyayoruBayoH kAryyametadudDUpanaM SiSoH ..”
[Page4-178-c+ 52]
yavaPalo vaMSANkuraH .
“yuktAH sumanaso lAjAH payaH SAlyodanaM daDi .
valirnivedyo gotIrTe revatyE prayatAtmanA ..”
gotIrTe gozWe .
“snAnaM DAtrIkumArAByAM saNgame kArayedBizak ..
nAnASastraDarA devI citramAlyAnulepanA .
calatkuRqalinI SyAmA revatI te prasIdatu ..
upAsate yAM satataM devyo viviDaBUzaRAH .
lambA karAlA vinatA taTEva bahuputtrikA .
revatI SuzkanAsA ca tuByaM devI prasIdatu ..”
iti BAvaprakASaH .. * ..
baladevapatnyA vivaraRaM yaTA, --
“revasya rEvataH puttraH kakudmAnnAma DArmmikaH .
SrezWaH puttraSatasyAsIttasyAM puryyAM nfpo'Bavat ..
sa kanyAsahitaH prAyAdrEvato brahmaRo'ntikam ..
na jarA kzut pipAsA vA na mftyustatra karhi-
cit .
ftucakraYca Bavati brahmaloke dbijottamAH ..
rEvatasya gatasyATa sA purI rAkzasErhftA .
tasya puttraSataM yacca tyaktvA tAmagamaddiSaH ..
tasya vaMSe tu ye tatra svaryAtA iti viSrutAH .
kzattriyA hyaBavan viprA dikzu sarvvAsu
DArmmikAH ..
gate bahuyuge kAle AjagAmATa rEvataH .
muhUrttamekaM matvAsO dadarSa yAdavErvftAm ..
kftAM dvAravatIM nAma bahudvArAM manoramAm .
BojavfzRyanDakErguptAM vAsudevapurogamEH ..
gatvA tu rEvataH samyagbalaBadrAya revatIm .
prAdAdgurutarAM tAntu baladevo halena vE .
samAnAM laGutAM nItvA uvAha sa praharzataH ..
dattvA jagAma SiKaraM merostapasi rEvataH .
reme rAmo'pi DarmmAtmA revatyA sahitaH suKI ..”
iti vahnipurARam .. * ..
(brahmaRo vAkyenEva iyaM revatena baladevAya
pradattA . etadbivaraRantu devIBAgavate 7 skanDe
8 aDyAye drazwavyam ..) rEvatamanumAtA . tad-
vivaraRaM yaTA, --
mArkaRqeya uvAca .
“paYcamo'pi manurbrahman rEvato nAma viSrutaH .
tasyotpattiM vistaraYca SfRuzva kaTayAmi te ..
fzirAsInmahABAga ftavAgiti viSrutaH .
tasyAputtrasya puttro'BUt revatyante mahAtmanaH ..
sa tasya viDivaccakre jAtakarmmAdikAH kriyAH .
taTopanayanAdIMSca sa cASIlo'Bavanmune ..
yataH praBfti jAto'sO tataH praBfti so'pyfziH .
dIrGarogaparAmarSamavApa munipuNgavaH ..
mAtA cAsya parAmArttiM kuzWarogAdipIqitA .
jagAma sa pitA cAsya cintayAmAsa duHKitaH ..
kimetaditi so'pyasya puttro'tyantasudurmmatiH .
jagrAha BAryyAmanyasya muniputtrasya mandaDIH ..
tato vizaRRo manasA ftavAgidamuktavAn .
aputtratA manuzyARAM Sreyase na kuputtratA ..
[Page4-179-a+ 52]
kuputtro hfdayAyAsaM sarvvadA kurute pituH .
mAtuSca svargasaMsTAMSca svapitFn pAtayatyaDaH ..
suhfdAM nopakArAya pitFRAM nApi tfptaye .
pitrorduHKAya Dik janma tasya duzkftakarmmaRaH ..
DanyAste tanayA yezAM sarvvalokABisammatAH .
paropakAriRaH SAntAH sADukarmmaRyanuvratAH ..
anirvfttaM taTA mUrKaM paralokaparANmuKam .
narakAya na sadgatyE kuputtrAlambi yanmanaH ..
karoti suhfdAM dEnyamahitAnAM taTA mudam .
akAle ca jarAM pitroH kuputtraH kurute hi vE ..
mArkaRqeya uvAca .
evaM so'tyantaduzwasya puttrasya caritErmuniH .
dahyamAnamanovfttirvfdDaM gargamapfcCata ..
fziruvAca .
suvratena purA vedA gfhItA viDivanmayA .
samApya vedAn viDivat kfto dAraparigrahaH ..
sadAreRa yaTA kAryyAH SrOtAH smArttAstaTA
kriyAH .
nAnunyUnAH kftAH kAScidyAvadadya mahAmune ..
garBADAnaviDAnena na kAmamanuruDyatA .
puttrArTaM janitaScAyaM punnAmno viByatA mune ..
so'yaM kimAtmadozeRa mama dozeRa vA mune .
asmadduHKavaho jAto dOHSIlyAdbanDuSokadaH ..
garga uvAca .
revatyante muniSrezWa jAto'yaM tanayastava .
tena duHKAya te kAle duzwe yasmAdajAyata ..
na te'pacAro nEvAsya mAturnApi kulasya te .
tasya dOHSIlyahetutvaM revatyantamupAgatam ..
ftavAguvAca
yasmAnmamEkaputtrasya revatyantasamudBavam .
dOHSIlyametat sA tasmAt patatAmASu revatI ..
mArkaRqeya uvAca .
tenEva vyAhfte SApe revatyfkzaM papAta ha .
paSyataH sarvvalokasya vismayAvizwacetasaH ..
revatyfkzaYca patitaM kumudAdrO samantataH .
BAsayAmAsa sahasA vanakandaranirJarAn ..
kumudAdriSca tatpAtAt KyAto rEvatako'Bavat .
atIvaramyaH sarvvasyAM pfTivyAM pfTivIDaraH ..
tasyarkzasya tu yA kAntirjAtA paNkajinIsaraH .
tato jajYe tadA kanyA rUpeRAtIva SoBanA ..
revatokAntisaMBUtAM tAM dfzwvA pramuco muniH .
tasyA nAma cakAretTaM revatIti hi BAgure ..
pozayAmAsa cEvEnAM svASramAByAsasamBavAm .
pramucaH sa mahABAgastasminneva mahAcale ..
tAntu yOvaninIM dfzwvA kanyakAM rUpaSAlinIm .
sa muniScintayAmAsa ko'syA BarttA Bavediti ..
evaM cintayataH kAlo jagAma sumahAtmanaH .
na cAsasAda sadfSaM varaM tasyA mahAmuniH ..
tatastasyA varaM prazwumagniM sa pramuco muniH .
viveSa vahniSAlAM vE pfzwastaM prAha havyaBuk ..
mahAbalo mahAvIryyaH priyavAk DarmmavatsalaH .
durddamo nAma BavitA BarttA hyasyA mahIpatiH ..
[Page4-179-b+ 52]
mArkaRqeya uvAca .
anantaraYca mfgayAprasaNgenAgato mune .
tasyASramapadaM DImAn durddamaH sa narADipaH ..
priyavratAnvayaBavo mahAbalaparAkramaH .
puttro vikramaSIlasya kAndinIjaWarodBavaH ..
sa praviSyASramapadaM tAM tanvIM jagatIpatiH .
apaSyamAnastamfziM priyetyAmantrya pfzwavAn ..
rAjovAca .
kva gato BagavAnasmAdASramAnmunipuNgavaH .
taM praRantumihecCAmi tattvaM prabrUhi SoBane ..
mArkaRqeya uvAca .
agniSAlAM gato viprastacCrutvA tasya BAzi-
tam .
priyetyAmantraRaYcEva niScakrAma tvarAnvitaH ..
sa dadarSa mahAtmAnaM rAjAnaM durddamaM muniH .
narendracihnasahitaM praSrayAvanataM puraH ..
tasmin dfzwe tataH SizyamuvAca sa tu gotamam .
gotamAnIyatAM SIGramarGo'sya jagatAM pateH ..
eza tAvadayaM BUpaScirakAlAdupAgataH .
jAmAtA ca viSezeRa yogyo'rGo'sya mataM mama ..
mArkaRqeya uvAca .
tataH sa cintayAmAsa rAjA jAmAtfkAraRam .
viveda na ca tanmOnI jagfhe'rGaYca taM nfpaH ..
tamAsanagataM vipra gfhItArGaM mahAmuniH .
prasftaM prAha rAjendramapi te kuSalaM pure ..
koze bale'Ta mitrezu BftyAmAtyezu ceSvara .
taTAtmani mahAbAho yatra sarvvaM pratizWitam ..
patnI ca te kuSalinI yata evAtra tizWati .
pfcCAmyasyAstato nAhaM kuSalinyo'parAstava ..
rAjovAca .
tvatprasAdAdakuSalaM na kvacinmunisattama .
jAtakOtUhalaScAsmi mama BAryyAtra kA mune ..
fziruvAca .
revatI tu mahABAgA trElokye sApi sundarI .
tava BAryyA varArohA mAnavendra na vetsi kim ..
rAjovAca .
suBadrAM SAntatanayAM kAverItanayAM viBo .
SUrAtmajAM sujAtAYca kadambAYca varUTajAm ..
vipAWAM nandinIYcEva vedmi BAryyA gfhe hi yAH .
tizWanti me na Bagavan revatIM vedmi kA tviyam ..
fziruvAca .
priyeti sAmpataM yeyaM tvayoktA varavarRinI .
kiM vismftaM te BUpAla SlAGyeyaM gfhiRI tava ..
rAjovAca .
satyamuktaM mayA kintu BAvo duzwo na me mune .
nAtra kopaM BavAn karttumarhatyasmAsu yAcitaH ..
fziruvAca .
satyaM bravIzi BUpAla na BAvastava dUzitaH .
vyAjahAra BavAnevaM vahninA nfpa noditaH ..
mayA pfzwo hutavahaH ko'syA Bartteti pArTiva .
BavitA tena cApyukto BavAnevAdya cAgataH ..
tadgfhyatAM mayA dattA kanyA tuByaM narADipa .
[Page4-179-c+ 52]
priyetyAmantritA ceyaM vicAraM kuruze kaTam ..
SrImArkaRqeya uvAca .
tataSca so'BavanmOnI tenoktaH pfTivIpatiH .
fzistaTodyataH karttuM tasyA vEvAhikaM viDim ..
samudyataYca pitaraM vivAhAya mahAmune .
uvAca kanyA sA kiYcit praSrayAvanatAnanA ..
yadi me prItimAMstAta prasAdaM karttumicCasi .
revatyfkze vivAhaM me tat karotu prasAditaH ..
fziruvAca .
revatyfkzaM na vE Badre candrayoge divi sTitam .
anyAni santi fkzARi suBru vEvAhikAni
te ..
kanyovAca .
tAta tena vinA kAlo vikalaH pratiBAti me .
vivAho vikale kAle madviDAyAH kaTaM Bavet ..
fziruvAca .
ftavAgiti viKyAtastapasvI revatIM prati .
cakAra kopaM kroDena tenarkzaM tannipAtitam ..
mayA cAsmE pratijYAtA BAryyeti madirekzaRe .
na cecCasi vivAhaM tvaM saMkawaM naH samAgatam ..
kanyovAca .
ftavAk sa munistAta kiM me kastaptavAMstapaH .
na tvayA samatA tena brahmabanDoH sutAsmi kim ..
fziruvAca .
brahmabanDoH sutA na tvaM bAle nEvAtapasvinaH .
sutA tvaM mama yo devAn karttumanyAn samutsahe ..
kanyovAca .
tapasvI yadi me tAtastat kimfkzamidaM divi .
samAropya vivAho me nAtrarkze kriyate pitaH ..
fziruvAca .
evaM Bavatu BadraM te Badre prItimatI Bava .
AropayAmIndumArgaM revatyfkzaM kfte tava ..
SrImArkaRqeya uvAca .
tatastapaHpraBAvena revatyfkzaM mahAmuniH .
yaTApUrvvaM taTA cakre somayoge dbijottamaH ..
vihAhaYcEva duhiturviDivanmantrayogajam .
nizpAdya prItimAn BUyo jAmAtaramaTAbravIt ..
fziruvAca .
OdvAhikaM te BUpAla kaTyatAM kiM dadAmyaham .
durlaByamapi dAsyAmi mamApratihataM tapaH ..
rAjovAca
manoH svAyamBuvasyAhamutpapannaH santatO mune .
manvantarADipaM puttraM tvatprasAdAdvfRomyaham ..
muniruvAca .
Bavizyatyeza te kAmo manustattanayo mahAn .
sakalAM Bokzyate BUmiM Darmmavicca Bavizyati ..
SrImArkaRqeya uvAca .
tAmAdAya tato BUpastadEva nagaraM yayO .
tasyAYcAjAyata suto revatyAM rEvato manuH ..
sametaH sakalEDarmmErmAnavEraparAjiMtaH .
vijYAtAKilaSAstrArTo vedavidyArTaSAstravit ..”
iti mArkaRqeyapurARe rEvatamanvantaraM samAptam ..
[Page4-180-a+ 52]
(gOH . iti niGaRwuwIkAyAM devarAjayajvA .
1 . 10 . 16 ..)
<LEND>
