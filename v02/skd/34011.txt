<L>34011<pc>4-495-c<k1>vetAlaH<k2>vetAlaH
vetAlaH¦, puM, dvArapAlakaH . iti SabdaratnAvalI ..
BUtADizWitaSavaH . ityamaraH .. mallaBedaH . iti
BarataH .. SivagaRADipaviSezaH . yaTA, --
sagara uvAca .
“ko'sO BEravanAmABUt ko vA vetAlasaMjYakaH .
kaTaM vA tO SarIreRa mAnuzeRa gaRADipO .
aBUtAM dvijaSArddUla tanme vada mahAmune ..
SrIOrvva uvAca .
SfRu rAjan pravakzyAmi mahAkAlasya BfNgiRaH .
BEravasyApi caritaM vetAlasya mahAtmanaH ..
so'sO BfNgI harasutO mahAkAlo'pi BargajaH .
tAveva gOrISApena saMBUya narayonijO .
vetAlaBEravO jAtO pfTivyAM nfpaveSmani ..”
iti kAlikApurARe 45 aDyAyaH ..
tasyotpattyAdi yaTA, --
SrIdevyuvAca .
“mamEva mAnuzI mUrttiriyaM vfzaBaketana ! .
viSAmi te'tra vacanAdutpAdaya sutadvayam ..
praviveSa tato devI svayaM tArAvatItanO .
mahAdevo'pi tasyAstu kAmArTaM samupasTitaH ..
tataH sAparRayAvizwA devI tArAvatI satI .
kAmayAnaM mahAdevaM svayamevABavanmudA ..
tasmin kAle'BavadgarBaH kApAlI cAsTimAlya-
Dfk .
kAmAvasAne tasyAstu sadyo jAtaM sutadvayam ..
aBavannfpaSArdUla taTA SAKAmfgAnanam .
aTa tArAvatI devI sutO dfzwvA kzitisTitO ..
BUmO malinaveSena manyunA samupArviSat .
BartturAgamanaM SaSvat kANkzantI BargaBAzitam ..
aTa kzaRAnmahABAgaH sa rAjA candraSeKaraH .
prAsAdapfzWe AgacCaddrazwuM tArAvatIM tadA ..
dadarSa patitAM BUmO muktakeSIM nirutsavAm .
sutO ca patitO BUmO candrasUryyasamapraBO ..
vAnarAsyO sa dadfSe padakzoBaM vfzasya ca .
tataH sa rAjA nyagadat taM muniM prahasanmudA ..
pAlayizye SamBusutO yaTA laByaM sadEva hi .
kintvetO muniSArdUla tvaM saMskuru yaTAviDi ..
[Page4-496-a+ 52]
Orvva uvAca .
tatastayornAma cakre nArado vacanAnnfpa .
jyezWo BEravanAmABUt vIraH puttro BayaNkaraH ..
vetAlasadfSaH kfzRo vetAlo'BUttaTAparaH .
iti cakre tayornAma devarzirbrahmaRaH sutaH ..”
iti kAlikApurARe 49 aDyAyaH ..
<LEND>
