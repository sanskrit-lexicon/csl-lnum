<L>2785<pc>1-141-b<k1>aSmarI<k2>aSmarI
aSmarI¦, strI, (aSmAnaM rAti dadAti yA . aSman +
rA + ka + gOrAditvAt NIp . mUtrakfcCrarogo
hi mUtradvAre prastaramiva kaWinamAMsaM racayati .)
mUtrakfcCrarogaH . pAtarI iti BAzA . yaTA .
aTASmaryyaDikAraH . atrASmaryyAH sannikfzwanidAnaM
saNKyAYcAha .
“vAtapittakaPEstisraScaturTI SukrajA matA .
prAyaH SlezmASrayAH sarvvA aSmaryyaH syuryamopamAH” ..
SnezmASrayAH SlezmasamavAyikAraRAH . SukrajAM
vinA . SukrajAyAstu SukrasyEva samavAyikAraRa-
tvAt . anye tu SukrASmaryyAmapi kaPakAraRatva-
micCanti . prAyaHSabdaScAtra viSezArTaH . yamo-
pamAScikitsAM vinA .. * .. samprAptimAha .
“viSozayedvastigataM saSukraM
mUtraM sapittaM pavanaH kaPaM vA .
yadA tadASmaryyupajAyate tu
krameRa pittezviva rocanA goH ..
pavano vastigataM saSukraM mUtraM sapittaM kaPaM vA
Sozamupanayet yadA tadA aSmarI krameRa kramaSo
vardDamAnA . yaTA goH pittezu rocanevetyanvayaH .. * ..
pUrvvarUpamAha .
“nEkadozASrayAH sarvvA aTAsAM pUrvvarUkzaRaM .
vastyADmAnaM tadAsannadeSezu parito'tiruk ..
mUtre vastasaganDatvaM mUtrakfcCraM jvaro'ruciH” .
vastaH CagalakaH .. * .. sAmAnyalakzaRamAha .
“sAmAnyaliNgaM ruNnABisevanIvastimUrdDasu .
viSIrRaDAraM mUtraM syAt tayA mArganiroDane ..
tadvyapAyAt suKaM mehedacCaM gomedakopamaM .
tatsaMkzoBAt kzate sAsramAyAsAccAtirugBavet” ..
vastimUrdDA nABeraDodeSaH . viSIrRaDAraM savi-
cCedaDAraM . tayA aSmaryyA . mArgaH mUtravAhi
srotaH . tadvyapAyAt kadAcidvAyunA aSmaryyA
mUtramArgAdanyatra gamanAt . suKaM mehet mUtrayet .
gomedakopamaM gomedako maRiH kiYcillohita-
stadvarRaM . tatsaMkzoBAt tasyA aSmaryyAH saYcArAt .
GarzaRena mUtravahe srotasi kzate jAte sAsraM saraktaM
mehet . AyAsAt pravAhanAdijanitAt .. * ..
vAtolvaRAmAha .
“tatra vAtAdBfSaM tvArtto dantAn KAdati vepate .
mfdgAti mehanaM nABiM pIqayatyapi saNkvaRan ..
sAnilaM muYcati Sakfnmuhurmmehati vinduSaH .
SyAvAruRASmarI cAsya syAccitA kaRwakEriva” ..
saNakvaRan ArttanAdaM kurvvan nABideSaM pIqayati .
[Page1-141-c+ 52]
Sakft purIzaM sAnilaM muYcati . muhurvvAraMvAraM .
vinduSaH vinduM vinduM mehati mUtrayet . SyAve-
tyAdi SyAvA kiYcit SyAmA . aruRA kiYci-
draktA . evaM cASmaryyA varRAkArakaTanaM A-
kfzyARAM pratyakzasaMvAdiSAstraprAmARyaKyApanArTa-
mAhuH . citAkaRwakEriva vadarIvIjavat kzudrA-
NkurErvezwitA .. * .. pittolvaRAmAha .
“pittena dahyate vastiH pacyamAna ivozmavAn .
BallAtakAsTisaMsTAnA raktA pItA sitASmarI” ..
dahyate sAkzAdagnineva . vastiriti mUtrakozaH .
pacyamAnEva kzAreReva . uzmavAn uzRasparSaH .. * ..
kaPolvaRAmAha .
“vastirnistudyatEva SlezmaRA SItalo guruH .
aSmarI mahatI SlakzmA maDuvarRATavA sitA” ..
mahatI kukkuwARqatulyA . maDuvarRA IzatpiNgala-
SuklA ..
“etA Bavanti bAlAnAM tezAmeva hi BUyasA .
ASrayopacayAplatvAt grahaRAharaRe suKAH” ..
etAH dozatrayajanitAH bAlAnAM syuH .. yataH sarvvA
evASmaryyo viSezataH SlezmasamavAyikAraRAH . bAlA-
stu viSezatastannidAnasevino Bavanti . uktaYca
suSrutena . prAyeREtA aSmaryyo divAsvapnasamaSa-
nADyaSanasnigDaSItagurumaDurAhArapriyatvAt viSe-
zeRa bAlAnAM BavantIti . BUyaH padopAdAnAt
mahatAmapi tridozajanitA Bavanti . tezAmeva
bAlAnAmeva . grahaRAharaRe suKAH grahaRaM nizkA-
sanArTamaNguliByAM . AharaRaM pAcanAdipUrvvakaM
nizkAsanaM tatra suKAH suKadAH . tatra hetumAha .
ASrayopacayAplatvAditi ASrayo vastiH tasyo-
pacayaH sTOlyaM tasyAplatvAt .. * .. SukrASmarImAha .
“SukrASmarI tu mahatAM jAyate SukraDAraRAt” .
avyayAnAmanekArTatvAt tu Sabdo'trAvaDAraRArTaH .
tena mahatAmeva na tu bAlAnAM . tezAM vakzyamARa-
samprApterasamBavAt . na tu SukrABAvo vAcyaH .
SukraDAraRAt vegAt cyavamAnasya Sukrasya DAra-
RAt .. * .. SukrASmaryyAH samprAptimAha .
“sTAnAccutamamuktaM hi mUzkayorantare'nilaH .
SozayatyupasaMhftya SukraM tacCukramaSmarI” ..
anilaH mETunavegena sTAnAccyutaM . amuktaM mETuna-
vegaDAraRena DftaM SukraM . muzkayoH meQrasahitayoH .
meQravfzaRayorantara iti suSrutavacanAt . tena
meQravfzaRamaDyagatavastimuKe upasaMhftya ekIkftya
Sozayati . tacCukramaSmarI taTABUtaM SukramevA-
SmarI .. * .. asyA lakzaRamAha .
“vastiruNmUtrakfcCratvamuzkaSvayaTukAriRI .
tasyAmutpannamAtrAyAM Sukrameti vilIyate ..
pIqite tvavakASe'sminnaSmaryyeva ca SarkarA” .
tasyAM SukrASmaryyAM . utpannagAtrAyAM yadA sA kaTa-
mapi vilIyate vilayaM yAti tadA SukraM eti
mUtramArgAt pravarttate . pIqite tvavakASe'smin
tuSabdo'vaDAraRe . tena asminneva avakASe
sTAne meQavfzaRayorantare pIqite sati sA
[Page1-142-a+ 52]
vilIyate antarllInA Babati .. avasTABedAdaSmarI
SarkarA sikatA BavatItyAha . aSmaryyeva ca SarkarA
cakarAt sikatA ca Bavati . SarkarAsikatayoSca
Bedo mahatvAlpatvAByAM bodDavyaH .. kaTaM aSmarI
SarkarA BavatItyAha . sA BinnamUrttirvAtena Sarka-
retyaBiDIyate . sA aSmarI .. * .. SarkarAyAH pAta-
mavaroDaYca sahetukamAha .
“aRuSo vAyunA BinnA sA tasminnanulomage .
nireti sahamUtreRa pratilome vibaDyate .
mUtrasrotaHpravfttA sA saktA kuryyAdupadravAn” ..
sA aSmarI . tasmin vAyO . anulomage mUtra-
srotaHsu samyakpravftte mUtreRa saha sA SarkarA
nireti patati . pratilomage UrdDvapravftte vAyO
vibaDyate . tadA mUtrasrotaH SritA saktA lagnA
syAttadA upadravAn kuryyAt . tAnevopadravAnAha .
“dOrbbalyaM sadanaM kArSyaM kukziSUlamaTAruciM .
pARqutvamuzmavAtaYca tfzRAM hftpIqanaM vamiM” ..
dOrbbalyamindriyARAM . sadanaM avasannatvaM . kA-
rSyamaNgAnAM . udarEkadeSe SUlaM . uzmavAtaM mUtrA-
GAtaviSezaM .. * .. aSmarI SarkarA sikatAnA-
marizwamAha .
“prasUnanABivfzaRaM badDamUtraM rujAnvitaM .
aSmarI kzaprayatyASu SarkarA sikatAnvitA” ..
SarkarA sikateti ca nAmadvayamanvarTaM .. * ..
aTASmaryyAScikitsA .
“SuRWyagnimanTapAzARaBidrugvaruRagokzurEH .
aBayAragvaDaPalEH kvATaM kftvA vicakzaRaH ..
rAmaWakzAralavaRacUrRaM kziptvA pibennaraH .
aSmarI mUtrakfcCaYca nASamAyAti niScitaM ..
kvATaH SuRWyAdinAmAyaM dIpanaH pAcanaH paraM .
hanti kozWASritaM vAtaM kaRWaruggadameQrajaM” ..
rukkuzWaM .
SuRWyAdikvATaH .. * ..
“elopakulyAmaDakASmaBeda-
kOntISvadazwrAvfzakoruvUkEH .
SritaM pibedaSmajatupragAQaM
saSarkaraM mUtragade'SmarIzu” ..
uruvUka eraRqastasyAtra mUlaM . mUtragade mUtrakfcCre .
elAdikvATaH .. * ..
“kuzmARqakarasaM hiNguyavakzArayutaM pibet .
vastO meQre SUlayukte aSmarISarkarAYjayet” .. * ..
“varuRatvakSilABadaSuRWIgokzurakEH kftaH .
kazAyakzArasaMyuktaH SarkarAM paratayatyaDaH” ..
kzAro yavakzAraH .. * ..
“trikaRwakasya vIjAnAM cUrRaM mAkzikasaMyutaM .
avIkzIreRa saptAhAdaSmarInASanaM pibet” ..
avIrmmezI .. * ..
“varuRatvakkazAyastu pItI guqasamanvitaH .
aSmarIM pAtayatyASu vastiSUlaYca nASayet” .. * ..
“kvATo varuRamUlasya tasya kalkena saMyutaH .
SigrumUlasya ca kvATaH kawUzRaScASmarIM haret” .. * ..
“SfNgaverayavakzArapaTyAkAlIyakAnvitaH .
[Page1-142-b+ 52]
daDimaRqo BinattyugrAmaSma rImASu pAnataH” ..
SfNgaveraM nAgaraM .. * ..
“no jagDaM kfmiBirGanaMsutaruRaM snigDaM SucisTAnajaM
Gasre puRyanirIkzite varuRakaM CittvA tulAM grAhayet .
saMgfhyASu caturguRABvvapi pacet pAdAvaSezaM jalaM
tattulyena guqena vE dfQatare BARqe pacettat punaH ..
jYAtvEvaM GanatAM guqe pariRate pratyekamezAM palaM
SuRWyErvvArukavIjagokzurakaRApAzARaBicCItalA .
kuzmARqatrapUzAkzavIjakunawIvAstUkaSoBAYjanaM
drAkzElAgirijABayAkfmihftAMcUrRIkftAnANkzipet ..
paTyASI prativAsaraM guqamamuM yo'kzapramARaM naraH
KAdettasya samastadozajanitASmaryyaH patanti drutaM” .
ervvArukavIjaM karkawIvIjaM . pAzARaBit hATA-
CoqIti loke . SItalA nIladUrvvA . taTAca .
“nIladUrvvA smftA SasyaM SAdvalaM haritaM taTA .
SataparbbA SItakUmBI SItalA vAmanI taTA” ..
iti nirGaRwO DanvantariH .. kunawI DAnyakaM .
girijaM SilAjatu . kfmihft viqaNgaM . varuRA-
diguqaH .. * ..
“maYjizWA trApuzaM vIjaM jIrakaH SatapuzpikA .
DAtrIPalaM vadarakaM ganDakaYca manaHSilA ..
etezAM samaBAgAnAM cUrRaM waNkamitaM naraH .
BakzayenmaDunA sArdDaM patettasyASmarI DruvaM” .. * ..
“paladvayamite kozRe kulatTasya Sfte tu yaH .
lavaRaM SarapuNKasya sArdDamAzadvayonmitaM ..
kziptvA pibet patettasya mUtreRa samamaSmarI .
SarkarA sikatA cApi dfzwametadanekaDA” ..
ityaSmaryyaDikAraH .. * .. iti BAvaprakASaH ..
(asyA niruktimAha BojaH .
“tulyatAmaSmanA yAti tasmAttAmaSmarIM viduH” .
iti mADavakftarugviniScayasyAnyatamawIkAkftoktaM ..
“pitfmAtfkadozeRa aTavA mUtraroDanAt .
atipaTyAkzABicArErjAyate cASmarIgadaH ..
mUtrAvizwO ca pitarO surataM kuruto yadi .
mUtreRa sahitaM yuktaM cyavate garBasamBavaM ..
paYcajasya svadehasya sa ca tatra prajAyate .
mUtraM mUtrasya saMsTAne karoti banDanaM trizu ..
so'pyasADyo mUtragadaScAlpAdBavati mAnuze .
tAruRye cApi sADyaSca jAyate mUtraSarkarA ..
viparItena cottAne striyA ca puruzeRa vA .
SukraYca pravahettasya strISukraM vicinoti ca ..
punaSca mehane vAsaH vAtena SoRitaYca tat .
dvayaM dattaM prapadyeta mUtradvAraM ruRadDi ca ..
tena mUtrapraroDaSca jAyate tIvravedanA .
aRqasanDisTitA yAti SarkarA SastrasADyakA ..
ato vakzyAmi BEzajyaM SfRu puttra ! mahAmate” .
asyAScikitsA yaTA ..
“SuRWIgokzurakasyEva varuRasya tvacastaTA .
kvATo guqayavakzArayutaScASmarinASanaH .. 1 ..
gokzurakasya vIjAnAM DAtumAkzikasaMyutaM .
cUrRaM mAhizadugDena pAnaYcASmaripAtanaM” .. 2 ..
asyAM paTyAni yaTA ..
[Page1-142-c+ 52]
“purARayazwikASAliraktataRqulakAstaTA .
SyAmAkaH kodravoddAlo markawItfRaDAnyakaM ..
kulatTayavagoDUmAstaTAcEvAQakI Bizak .
vAtaGnASca prayoktavyA Bojane vAtarogiRAM ..
krOYcAdyAni ca mAMsAni paTyAnyaSmarinASane” ..
iti hArItaH ..
“viSozayedvastigatantu SukraM
mUtraM sapittaM pavanaH kaPaM vA .
yadA tadASmaryyupajAyate tu
krameRa pittezviva rocanA goH ..
kadambapuzpAkftiraSmatulyA
SlakzRA tripuwyApyaTavApi mfdvI .
mUtrasya cenmArgamupEti rudDA
mUtraM rujAM tasya karoti vastO ..
sasIvanImehanavastiSUlaM
viSIrRaDAraYca karoti mUtraM .
gfhRAti meQraM sa tu vedanArtto
muhuH SakfnmuYcati mehate ca ..
kzoBAt kzate mUtrayatIha sAsfk
tasyAH suKaM mehati ca vyapAyAt .
ezASmarI mArutaBinnamUrttiH
syAcCarkarAmUtrapaTAt kzarantI” .. * ..
cikitsA yaTA .. * ..
“kriyA hitA tvaSmariSarkarAByAM
kfcCre taTEveha kaPAnilAByAM .
kAryyaSmarIBedanapAtanAya
viSezayuktaM SfRu karmmasidDaM ..
pAzARaBedaM vfzakaM SvadaMzwrA-
pAWABayAvyozaSaWInikumBAH .
hiMsrIKarASvAsitimArakAByA-
mervvArukARAM trapuzasya vIjaM ..
upakuYcikA hiNga savetasAmlaM
syAd dve vfhatyO hapuzA vacA ca .
cUrRaM pibedaSmariBedi pakvaM
sarpiSca gomUtracaturguRantEH .. 1 ..
Sigrostu yUzo mfdumUlakalkA-
dvilvapramARAdGftatElaBfzwAt .
SIto'SmaBitsyAddaDimaRqayuktaM
peyaH prakAmaM lavaRena yuktaH .. 2 ..
jalena SOBAYjanamUlakalkaH
Sfto hitaScASmariSarkarAByAM .. 3 ..
pItvA ca madyaM nigadaM raTena
hayena vA SIGrajavena yAyAt .
tEH SarkarA pracyavate'SmarI tu
SAmyennacecCalyavidudDarettAM” .. 4 ..
asyAM varjjanIyAnyAha .
vyAyAmasanDAraRaSuzkaBakzya-
pizwAnnavAtArkakaravyavAyAn .
KarjjUra-SAlUka-kapitTa-jambu
vizaM kazAyaYca rasaM Bajenna” ..
iti ca carakaH ..)
catasro'Smaryyo Bavanti . SlezmaRA vAtena pittena
[Page1-143-a+ 52]
SukreRa ceti .. tatrAsaMSoDanaSIlasyApaTyakA-
riRaH prakupitaH SlezmAmUtrasampfkto'nupraviSya
vastimaSmarIM janayati . tAsAM pUrvvarUpARi
vastipIqArocakO mUtrakfcCraM vastiSiromuzkaSe-
PasAM vedanA kfcCrA jvarAvasAdO vastaganDitvaM
mUtrasyeti ..
“yaTAsvaM vedanAvarRaM duzwaM sAndramaTAvilaM .
pUrvvarUpe'SmanaH kfcCrAnmUtraM sfjati mAnavaH” ..
aTa jAtAsu nABi-vasti-sevanI-mehanezvanyatama-
smin mehato vedanA mUtraDArAsaNgaH saruDira-
mUtratA mUtravikiraRaYca gomedakaprakASamanAvilaM
sasikataM visfjati DAvana-laNGana-plavana-pfzWa-yAnA-
DvagamanEScAsya vedanA Bavati ..
tatra SlezmASmarI SlezmalamannamaByavaharato'tyarTamupa-
lipyADaH parivfdDiM prApya vastimuKamaDizWAya sro-
to viruRadDi tasya mUtrapratiGAtAddAlyate Bidyate
nistudyata iva ca vastirguruH SItaSca Bavati . aSmarI
cAtra SvetA snigDA mahatI kukkuwARqapratIkASA
maDUkapuzpavarRA vA Bavati tAM SlEzmikImiti
vidyAt ..
pittayuktastu SlezmA saNGAtamupagamya yaToktAM pari-
vfdDiM prApya vastimuKamaDizWAya sroto niruRadDi
tasya mUtrapratIGAtAduzyate cUzyate dahyate pacyate
iva vastiruzRavAtaSca Bavati . aSmarI cAtra saraktA
pItAvaBAsA kfzRA BallAtakAsTipratimA maDu-
varRA vA Bavati tAM pEttikImiti vidyAt ..
vAtayuktastu SlezmA saNGAtamupagamya yaToktAM pari-
vfdDiM prApya vastimuKamaDizWAya sroto niruRadDi
tasya mUtrapratIGAtAttIvrA vedanA Bavati taTAtyarTaM
pIqyamAno dantAn KAdati nABiM pIqayati meQraM
mfdgAti vAyuM spfSati viSardDate vidahati vAta-
mUtrapurIzARi kfcCreRa vAsya mehato niHsaranti .
aSmarI cAtra SyAmA paruzA vizamA KarA kadamba-
puzpavat kaRwakAcitA Bavati tAM vAtikImiti
vidyAt ..
prAyeREtAstisro'Smaryyo divAsvapna-samaSanADyaSana-
SIta-srigDa-guru-maDurAhArapriyatvAdviSezeRa bA-
lAnAM Bavanti tezAmevAlpavastikAyatvAdanupacita-
mAMsatvAcca vasteH suKagrahaRAharaRA Bavanti .. maha-
tAntu SukrASmarI SukranimittA Bavati . mETunABi-
GAtAdatimETunAdvA SukraSca tilamanirgacCadvimArga-
gamanAdanilo'BitaH saMgfhya meQravfzaRayorantare
saMharati saMhftya copaSozayati sA mUtramArgamA-
vfRoti mUtrakfcCraM vastivedanAM vfzaRayoSca SvayaTu-
mApAdayati pIqitamAtre ca tasminneva pradeSe pravi-
layamApadyate tAM SukrASmarImiti vidyAt ..
asyAScikitsA yaTA ..
“aSmarI dAruRo vyADirantakapratimo mataH .
OzaDEstaruRaH sADyaH pravfdDaYCedamarhati ..
tasya pUrvvezu rUpezu snehAdikrama izyate .
tenAsyApacayaM yAnti vyADermUlAnyaSezataH ..
GftEH kzArEH kazAyESca kzIrEH sottaravastiBiH .
[Page1-143-b+ 52]
yadi nopaSamaM gacCet Cedastatrottaro viDiH ..
kuSalasyApi vEdyasya yataH sidDirihADruvA .
upakramo jadyanyo'yamataH sa parikIrttitaH ..
akriyAyAM Druvo mftyuH kriyAyAM saMSayo Bavet .
tasmAdApfcCya karttavyamISvaraM sADukAriRA” ..
aTa rogAnvitamupasnigDamapakfzwadozamIzat ka-
SitamaByaktasvinnaSarIraM BuktavantaM kftavalimaNgala-
svastivAcanamagropaharaRIyoktena viDAnenopaka-
lpitasamBAramASvAsya tato balavantamaviklava-
mAjAnusame Palake prAgupaveSya puruzaYca tasyotsaNge
nizannapUrvvakAyamuttAnamunnatakawIkaM vastraDArakopa-
vizwaM saNkucitajAnukUrparamitareRa sahAvabadDaM
sUtreRa SAwakErvvA tataH svaByaktanABipradeSasya
vAmapArSvaM vimfdya muzwinAvapIqayedaDonABeryAva-
daSmaryyaDaH prapanneti . tataH snehAByakte kxptanaKe
vAtahastapradeSinImaDyame pAyO praRiDAyAnuse-
vanImAsAdya prayatnabalAByAM pAyumeQrAntaramAnIya
nirvyalIkamanAyatamavizamaYca vasti sanniveSya BfSa-
mutpIqayedaNguliByAM yaTAgranTirivonnataM SalyaM
Bavati ..
“sacedgfhItaSalye tu vivftAkzo vicetanaH .
hatavallambaSIrzaSca nirvvikAro mftopamaH ..
na tasya nirharecCalyaM nirharettu mriyeta saH .
vinA tvetezu rUpezu nirharttuM samupAcaret ..”
iti suSrutaH ..
“ayorajaH SnakzRapizwaM maDunA saha yojayet .
aSmarIM vinihantyASu mUtrakfcCraYca dAruRaM ..”
.. * .. lOhaprayogaH .. * ..
iti vEdyakarasendrasArasaMgrahaH ..)
<LEND>
