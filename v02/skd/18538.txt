<L>18538<pc>2-847-a<k1>nAgaH<k2>nAgaH
nAgaH¦, puM, (nage BavaH . naga + aR . yadbA, daha-
tyasmAt vizAgnineti . daha + “dahergo lopo-
daSca naH .” uRAM 5 . 61 . gaH . antalopaH .
dasya naH . bAhulakAt nakArasya nA .) pannagaH .
(yaTA, vizRupurARe . 1 . 9 . 96 .
“jagfhuSca vizaM nAgAH kzIrodAcca samutTitam ..”)
hastI . (yaTA, raGuH . 4 . 83 .
“Beje BinnakawErnAgEranyAnuparuroDa yEH ..”)
krUracArI . meGaH . nAgakeSaraH . punnAgaH .
nAgadantakaH . mustakaH . dehAnilapraBedaH .
“udgAre nAga ityukto nIlajImUtasanniBaH ..”
iti SAradAtilakawIkA ..
uttarapadasTite SrezWaH . iti medinI . ge, 10 ..
(sIsakam . asyotpattirnAmAni guRASca .
yaTA, BAvaprakASasya pUrvvaKaRqe praTame BAge .
“dfzwvA BogisutAM ramyAM vAsukistu mumoca yat .
vIryyaM jAtastato nAgaH sarvvarogApaho nfRAm ..”
“nAgastu nAgaSatatulyabalaM dadAti
vyADiM vinASayati jIvanamAtanoti .
vahniM pradIpayati kAmabalaM karoti
mftyuYca nASayati santatasevitaH saH ..
pAkena hInO kilavaNganAgO
kuzWAni gulmAMSca taTAtikazwAn .
kaRqUM pramehAnilasAdaSoTaH
BagandarAdIn kurutaH prayuktO ..”)
tAmbUlI . deSaBedaH . iti nAnArTawIkAyAM
BarataH .. parvvataviSezaH . (yaTA, vizRupurARe .
2 . 2 . 28 .
“SaNKakUwo'Ta fzaBo haMzo nAgastaTAparaH .
kAlAYjarAdyASca taTA uttare kesarAcalAH ..”)
nage girO candanAditarO vA BavaH . na gacCa-
[Page2-847-b+ 52]
tIti agaH na agaH nAgaH iti vA . takzaka-
karkowapraBftirdevayonirmanuzyAkAraH PaRAlANgula-
yuktaH . iti BarataH .. tatparyyAyaH . kAdraveyaH .
2 . ityamaraH . 1 . 8 . 4 .. nAgotpattiryaTA, --
“sfjatA brahmaRA sfzwiM marIciH sUtikAraRam .
praTamaM manasA DyAtastasya puttrastu kaSyapaH ..
tasya dAkzAyaRI BAryyA kadrurnAma SucismitA .
mArIco janayAmAsa tasyAM puttrAnmahAbalAn ..
anantaM vAsukiYcEva kambalaYca mahAbalam .
karkowakaYca rAjendra ! padmaM cAnyaM sarIsfpam ..
mahApadmaM taTA SaNKaM kulikaYcAparAjitam .
ete kaSyapadAyAdAH praDAnAH parikIrttitAH .
etezAntu prasUtyA tu idamApUritaM jagat ..
kuwilA hInakarmmARastIkzRAsyotTavizolvaRAH .
dfzwyA saMdfSya manujAn Basma kuryyaH kzaRAdDruvam ..
SabdagAmI yaTA sparSo manuzyARAM narADipa ! .
ahanyahani jAyeta kzayaH paramadAruRaH ..
Atmanastu kzayaM dfzwvA prajAH sarvvAH samantataH .
jagmuH SaraRyaM SaraRaM parantu parameSvaram ..
imaM sevArTamuddiSya prajAH sarvvA mahIpate ! .
UcuH kamalajaM devaM purARaM brahmasaMjYitam ..
devA UcuH .
deva deveSa lokAnAM prasUtiH parameSvara .
trAhi nastIkzRadaMzwreByo BujaNgAnO mahAtmanAm ..
ahanyahani ye deva ! paSyeyururagA dfSA .
manuzyaM mfgayUTaM vA tat sarvvaM BasmasAdBavet ..
tvayA sfzwiH kftA deva nIyate sA BujaNgamEH .
etajajYAtvA tu durvfttaM tat kuruzva mahAmate ..
brahmovAca .
ahaM rakzAM viDAsyAmi BavatInAM na saMSayaH .
vrajaDvaM svAni DizwyAni prajApAlAH sasADvasAH ..
evamuktAH prajAstena brahmaRAvyaktamUrttinA .
AgatAsu prajAsvAdyastAnAhUya BujaNgamAn ..
SaSApa paramakrudDo vAsukipramuKAMstaTA .
brahmovAca .
yato matpraBavAnnityaM kzayaM nayata mAnuzAn ..
BavAntare taTAnyasminmAtuH SApAt sudAruRAt .
BavitAtikzayo GAro nUnaM svAyamBuvAntare ..
evamuktAstu vepanto brahmaRA BujagottamAH .
nipatya pAdayostasya idamUcurvvacastadA ..
nAgA UcuH .
Bagavan ! kuwilA jAtirasmAkaM BavatA kftA .
vizolvaRatvaM krUratvaM dfkSastratvaYca nastaTA ..
sampAditaM tvayA deva idAnIM SamayAcyuta ! ..
brahmovAca .
yadi nAma mayA sfzwA BavantaH kuwilASayAH .
tataH kiM manujAnnityaM BakzayaDvaM gatavyaTAH ..
nAgA UcuH .
maryyAdAM kuru deveSa ! sTAnaYcEva pfTak pfTak .
nAgAnAM vacanaM SrutvA devo vacanamabravIt ..
ahaM karomi vo nAgAH samayaM manujEH saha .
tadekamanasaH sarvve SfRuDvaM mama SAsanam ..
[Page2-847-c+ 52]
pAtAlaM vitalaYcEva sutalAKyaM tftIyakam .
dattaM vE vastukAmAnAM gfhaM tatra gamizyaTa ..
tatra BogAn bahuviDAn BuYjaDvaM mama SAsanAt .
tizWaDvaM saptamaM yAvadrAtryantante punaH punaH ..
tato vEvasvatasyAdO kASyapeyA BavizyaTa .
dAyAdAH sarvvadevAnAM saparRasya ca DImataH ..
tadA prasUtirvvaH sarvvA Bokzyate citraBAnunA .
BavatAM nEva dozo'yaM Bavizmati na saMSayaH ..
ye vE krUrA Bogino durvinItA-
stezAmanto BavitA nAnyaTEtat .
kAlaM prAptaM BakzayaDvaM daSaDvaM
taTA parAn cApakfto manuzyAn ..
mantrOzaDErgAruqamaRqalESca
badDErdfzwA mAnavA ye caranti .
tezAM BItErvvarttitavyaM nacAnya-
ccintyaM kAryyaM cAnyaTA vo vinASaH ..
itIrite brahmaRA te BuNgajA
jagmuH sTAnaM kzmAtalAKyaM hi sarvve .
tasTurBogAn BuYjamAnAH samagrAn
rasAtale lIlayA saMsTitAste ..
evaM SApaM te tu labDvA prasAdaYca caturmuKAt .
tasTuH pAtAlanilaye muditenAntarAtmanA ..
etat sarvvaYca paYcamyAM tezAM jAtaM mahAtmanAm .
atastviyaM tiTirDanyA sarvvapApaharA SuBA ..
etasyAM saMyato yastu amlantu parivarjjayet .
kzIreRa snApayennAgAMstasya yAsyanti mitratAm ..”
iti varAhapurARam ..
ezAM SivaBUzaRapramARaM yaTA, --
“vAsukyAdyASca ye sarpA yaTAsTAnaYca te haram .
BUzayAYcakrurudgamya SirobAhvAdizu drutam ..”
iti kAlikApurARe SivavivAhe 18 aH .
kambalASvataranAgayoH sarasvatyA gAnavaraprApti-
vivaraRaM yaTA, --
“evaM stutA tadA devI vizRorjihvA sarasvatI .
pratyuvAca mahAtmAnaM nAgamaSvataraM tataH ..
sarasvatyuvAca .
varante kambalaBrAtaH ! prayacCAmyuragADipa ! .
taducyatAM pradAsyAmi yatte manasi varttate ..
aSvatara uvAca .
sahAyaM dehi devi ! tvaM pUrvvaM kambalameva me .
samastasvarasambadbamuBayoH saMprayacCa ca ..
sarasvatyuvAca .
sapta svarA grAmarAgAH sapta pannagasattama ! .
gItakAni ca saptEva tAvatyaScApi mUrcCanAH ..
tAnAScEkonapaYcASattaTA grAmatrayaYca yat .
etat sarvvaM BavAn gAtA kambalaScEva te saKA ..
jYAsyate matprasAdena BujaNgendra parantaTA .
caturvviDaM padaM tAlaM triprakAraM layatrayam ..
yatitrayaM taTA todyaM mayA dattaM caturvviDam ..
etadBavAn matprasAdAt pannagendrAparaYca yat .
asyAntargatamApannaM svaravyaYjanayoSca yat ..
tadaSezaM mayA dattaM BavataH kambalasya ca .
[Page2-848-a+ 52]
yaTA nAnyasya BUrloke pAtAle vApi pannaga ! ..
praRetArO BavantO ca sarvvasyAsya BavizyataH .
pAtAle devaloke ca BUrloke cEva pannagO ..
ityuktA sA tadA devI sarvvajihvA sarasvatI .
jagAmAdarSanaM sadyo nAgasya kamalekzaRA ..”
iti mArkaRqeyapurARam ..
kAliyavaMSanAgahanane dozo yaTA, --
“tadvaMSajAtAn sarpAMSca hanti yo mAnavADamaH .
brahmahatyAsamaM pApaM BavitA tasya niScitam ..
matpAdapadmacihne yaH karoti daRqatAqanam .
dbiguRaM brahmahatyAyA BavitA tasya kilvizam ..
lakzmIryAsyati tadgehAt SApaM dattvA sudAruRam .
vaMSAyuryaSasAM hAnirBavitA tasya niScitam ..
DravaM varzaSataM kAlasUtraM yAsyati madBiyA ..”
iti brahmavEvarttapurARe SrIkfzRajanmaKaRqe 19 aH ..
vAstunAgaSudDiryaTA, --
“vAstupramARena tu gAtrakeRa
vAmena Sete Kalu nityakAlam .
triBistu mAsEH parivftya pArSvaM
taM vAstunAgaM pravadanti sidDAH ..
BAdrAdike vAsavadikSirAH syA-
nmArgAdikezu trizu yAmyamUrdDA .
pratyakSirAH syAt Kalu PAlgunAdO
jyEzwAdikOveraSirAH sa nAgaH ..
mUrdDniM GAte BavenmftyuH pfzWe syAt puttraBAryyayoH .
jaGane'rTakzayaM vidyAt sarvvasampattaTodare ..
ekaM nAgoqusaMSudDO dve ceddakziRapaScime .
triSAlaM pUrvvato hInaM kuryyAdbA sOmyavarjjitam ..
keciddakziRaBAge tu vadantyekaM gfhaM buDAH .
na koRezu gfhaM kuryyAnnApyantye nApi maDyataH ..
koRe ca DanahAniH syAdante ripuBayaM Bavet .
maDye ca sarvvanASaH syAttasmAdetadvivarjjayet ..”
iti jyotistattvam ..
<LEND>
