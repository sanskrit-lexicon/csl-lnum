<L>37732<pc>5-243-b<k1>sanDyAMSaH<k2>sanDyAMSaH
sanDyAMSaH¦, puM, (sanDyAyA aMSaH .) yugasanDiH .
yaTA, --
“catvAryyAhuH sahasrARi varzARAntu kftaM yugam .
tasya tAvacCatI sanDyA sanDyAMSaSca taTAviDaH ..
itarezu sasanDyezu sasanDyAMSezu ca trizu .
ekApAyena varttante sahasrARi SatAni ca ..”
iti mAnave . 1 . 69-70 ..
catvAryyAhuriti . catvAri varzasahasrARi kfta-
yugaM kAlaM manvAdaMyo vadanti tasya tAvadvarza-
SatAni sanDyA sanDyAMSaSca Bavati yugasya pUrvvA
sanDyA uttaraSca sanDyAMSaH . taduktaM vizRupurARe .
“tatpramAREH SatEH sanDyAM pUrvvAM tatrABiDIyate .
sanDyAMSakaSca tattulyo yugasyAnantaro hi yaH ..
sanDyAsanDyAMSayorantaryaH kAlo munisattama .
yugAKyaH sa tu vijYeyaH kftatretAdisaMjYakaH ..”
varzasaMKyA ceyaM divyamAnena tasyEvAnantaraprakfta-
tvAta .
“divyErvvarzasahasrEstu kftatretAdisaMjYitam .
caturyugaM dvAdaSaBistadviBAgaM niboDa me ..”
iti vizRupurARavacanAcca .
itarezviti anyezu tretAdvAparakaliyugezu sanDyA
sanDyAMSasahitezu ekahAnyA sahasrARi SatAni
ca Bavanti . tenedaM sampadyate . trIRi varzasaha-
srARi tretAyugaM tasya trIRi varzaSatAni sanDyA
sanDyAMSaSca . evaM dve varzasahasre dvAparaH tasya dbe
varzaSate sanDyA sanDyAMSaSca . evaM varzasahasraM
kaliH . tasyEkavarzaSataM sanDyA sanDyAMSaSca . iti
kullUkaBawwaH ..
<LEND>
