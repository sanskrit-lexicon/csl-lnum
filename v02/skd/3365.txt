<L>3365<pc>1-170-c<k1>AtmaGAtI<k2>AtmaGAtI
AtmaGAtI¦, [n] tri, (Atman + han + Rin .)
AtmahantA . yaTA kUrmmapurARe ..
“vyApAdayedvfTAtmAnaM svayaM yo'gnyudakAdiBiH .
vihitaM tasya nASOcaM nAgnirnApyudakAdikaM” ..
AtmahananakarttA . avEDabudDipUrvvakAtmahananasya
prAyaScittaM yaTA, --
“indriyEraparityaktA ye ca mUQA vizAdinaH .
[Page1-171-a+ 52]
GAtayanti svamAtmAnaM caRqAlAdihatASca ye ..
tezAM puttrASca pOttrASca dayayA samaBiplutAH .
yaTa SrAdDaM pratanvanti vizRunAmapratizWitaM ..
taTA te saMpravakzyAmi namaskftya svayamBuve” .
iti hemAdrO vfdDaSAtAtapenoktam ..
“Atmano GAtaSudDyarTaM careccAndrAyaRadvayaM .
taptakfcCracatuzkaYca triMSat kfcCrARi vA punaH ..
arbbAk saMvatsarAt kuryyAddahanAdi yaToditaM .
kftvA nArAyaRavalimanityatvAttadAyuzaH” ..
idaYcAtmabaDanimittaM tajjAtibaDaprAyaScittena samu-
ccitaM kAryyam . iti nirRayasinDO 5 paricCedaH ..
anyat patitaSabde drazwavyam .. * .. AtmatyAgizu
viSezamAha gOtamaH . “prAyo'nASakaSastrAgni-
vizodakodbanDanaprapatanEScecCatAm” iti . prAyo
mahAprasTAnaM . anASakamanaSanaM . prapatanaM SEla-
SiKarAdavapAtanaM . ityAdinimittEH SAstrAvi-
hitamArgeRa icCApUrvvakamftAnAmaSOcAdikaM na
karttavyamityarTaH . aNgirAH .
“cARqAlAdudakAt sarpAt brAhmaRAdvEdyutAdapi .
daMzwriByaSca paSuByaSca maraRaM pApakarmmiRAM ..
udakaM piRqadAnaYca preteByo yat pradIyate .
nopatizWati tatsarvvaM antarIkze vinaSyati” ..
yaTA manuH .
“vfTAsaNkarajAtAnAM pravrajyAsu ca tizWatAM .
AtmanastyAginAM cEva nivarttetodakakriyA” ..
vfTAsaNkarajAtAnAmiti vfTAjAtAH paYcamahA-
yajYAdirahitAH . saNkarajAtAH pratilomajAH .. * ..
pramAdAt pUrvvoktanimittErmmaraRe vidyate evA-
SOcAdikaM . ataevANgirAH .
“aTa kaScit praBAdena mriyetAgnyudakAdiBiH .
tasyASOcaM viDAtavyaM karttavyA codakakriyA” ..
cARqAlAdimftAhitAgneragnrAdInAM pratipattikarmma
ca smftyantare'BihitaM .
“vEtAnaM prakzipedapsu AvasaTyaM catuzpaTe .
pAtrARi tu dahedagnO yajamAne vfTAmfte” ..
vfTAmftaH avihitamArgeRa mftaH . taTA, --
“AtmanastyAginAM nAsti patitAnAM taTA kriyA .
tezAmapi ca gaqgAyAstIre saMsTApanaM mataM” ..
gaNgeti puRyanadyupalakzaRaM .. * .. evaM pUrvvokta-
ninditamaraRe mftAnAM snehAdinAgnyAdyOrdDvadehika-
karaRe smftyantare prAyaScittamAmnAtaM .
“kftvAgnimudakaM snAnaM sparSanaM havanaM taTA .
“rajjucCedASrupAtaYca taptakfcCreRa SudDyati” .. iti .
etacca budDipUrvve pratyekamagnyAdikaraRe ..
abudDipUrvvake tu saMvarttaH .
“ezAmanyatamaM pretaM yo vaheta daheta vA .
kawodakakriyAM kftvA kfcCraM sAntapanaM caret” ..
yacca sumantvAdirmAsaM BEkzAhArastrisavanaYca .
taTA ekarAtrABojanAdikaM cABihitaM tadaSakta-
vizaye deSakAlAdyapekzAnusAreRa yojanIyaM .. * ..
yastu vfdDAdirluptaBizakkriyastasyAtmahananamapyanu-
jYAtamAdipurARe .
[Page1-171-b+ 52]
“vfdDaH SOcasmfterluptaH pratyAKyAtaBizakkriyaH .
AtmAnaM GAtayedyastu BfgvanyanaSanAmbuBiH ..
tasya trirAtramASOcaM dvitIye tvasTisaYcayaH .
tftIye tUdakaM kftvA caturTe SrAdDamAraBet” ..
taTA, --
“gacCet mahApaTaM vApi tuzAragirimAdarAt .
prayAge vawaSAKAyAM dehatyAgaM karoti yaH ..
svayaM dehavinASasya kAle prApte mahAmatiH .
uttamAn prApnuyAllokAnnAtmaGAtI Bavet kvacit ..
etezAmaDikArastu sarvvezAM sarvvajantuzu .
narARAmaTa nArIRAM sarvvavarRezu sarvvadA ..
aSOcaM syAt tryahaM tezAM vajrAnalahatezu ca .
vArARasyAM mriyedyastu pratyAKyAtaBizakkriyaH ..
praRavaM tArakaM brUte nAnyaTA kasyacit kvacit” .
vivasvAn .
“sarvvendriyavimuktasya svavyApArAkzamasya ca .
prAyaScittamanujYAtamagnipAto mahApaTaH” ..
DarmmArjjanAsamarTasya dvAdaSavArzikAdirUpaprAya-
ScittAsamarTasya . evaM SAstrAvihitamArgeRa mftA-
nAM cARqAlAdimftAnAM saMvatsarAdUrdDvamOrdDvadehikaM
kAryyaM . zawtriMSanmate .
“gobrAhyaRahatAnAYca patitAnAM taTEva ca .
UrdDaM saMvatsarAt kuryyAt sarvvamevOrdDvadehikaM” .. * ..
atrAparaM viSezamAha parASaraH .
“cARqAlena SvapAkena goBirvviprErhato yadi .
AhitAgnirmfto vipro viSezeRAtmaGAtakaH ..
daheta brAhmaRaM vipro lokAgnO mantravarjjitaM .
dagDvAsTIni punargfhya kzIreRa kzAlayettataH ..
svenAgninA svamantreRa pfTagetat punarddahet” .. * ..
saMvatsarAdarvvAgapi tattatpApAnusAreRa dviguRAdi-
prAyaScittaM viDAya nArAyaRavaliYca kftvA OrdDva-
dehikaM kAryyaM . Ayuzo'nityatvena saMvatsarAnantara-
mOrdDvadehikAdilopaprasaNgAt . tacca nArAyaRa-
valiM kftvA . taTA ca vfdDayAjYavalkyaH .
“nArAyaRavaliH kAryyo lokagarhABayAnnarEH .
taTA tezAM Bavet SOcaM nAnyaTetyabravIdyamaH” ..
nArAyaRavalO kfte ErdDvadehikakaraRe BavatI-
tyarTaH .. * .. sarpahate tu viSezaH . saMvatsaraM yAvat
paYcamyAM nAgapUjAM viDAya tadanantaraM nArAyaRa-
valiM kftvA sOvarRanAgaM pratyakzAM gAYca vyAsodde-
Sena brAhmaRAya dattvA ErdDvadehikaM kuryyAt .. * ..
nArAyaRavalisvarUpaYca vizRunABihitaM .
“ekAdaSIM samAsAdya Suklapakzasya vE tiTiM .
vizRuM samarccayeddevaM yamaM vEvasvataM taTA ..
daSapiRqAn GftAByaktAn darBezu maDusaMyutAn .
tilamiSrAn pradadyAdvE saMyato dakziRAmuKaH ..
vizRuM budDO samAsAdya nadyamBasi tataH kzipet .
nAmagotragrahaM kftvA puzpEraByarccanaM tataH ..
DUpadIpapradAnaYca BakzyaBojyaM taTAparaM .
vidyAtapaHsamfdDAn vE kulotpannAn samAhitAn ..
nimantrayeta viprAn vE paYca sapta navApi vA .
apare'hani samprApte maDyAhne samupozitaH ..
[Page1-171-c+ 52]
vizRoraByarccanaM kftvA viprAMstAnupaveSayet .
udaNmuKAn yaTAjyezWaM pitfrUpamanusmaran ..
mano niveSya vizRO vE sarvvaM kuryyAdatandritaH .
AvAhanAdi yat proktaM dEvapUrvvaM tadAcaret ..
tfptAn jYAtvA tato viprastfptiM pfzwvA yaTAviDi .
havizyavyaYjanenEva tilAdisahitena ca ..
paYca piRqAn pradadyAcca dEvarUpamanusmaran .
praTamaM vizRave dadyAt brahmaRe ca SivAya ca ..
yamAya sAnusArAya caturTaM piRqamutsfjet .
mftaM saMkIrtya manasA gotrapUrvvamataHparaM ..
vizRornAma gfhItvavaM paYcamaM pUrvvavat kzipet .
viprAnAcamya viDivat dakziRABiH samarccayet ..
ekaM vfdDatamaM vipraM hiraRyena samarccayet .
gavA vastreRa BUmyA ca pretaM taM manasA smaret ..
tatastilAmBo viprAstu hastErddarBasamanvitEH .
kzipeyurgotrapUrvvantu nAma budDO niveSya ca ..
havirganDatilAmBastu tasmE dadyuH samAhitAH .
mitraBftyajanEH sArdDaM paScAdBuYjIta vAgyataH” ..
BavizyapurARe .
“suvarRatAranizpannaM nAgaM kftvA taTEva gAM .
vyAsAya dattvA viDivat piturAnfRyamAptavAn” ..
iti madanapArijAte 5 stavakaH ..
<LEND>
