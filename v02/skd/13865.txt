<L>13865<pc>2-548-a<k1>jYAnavApI<k2>jYAnavApI
jYAnavApI¦, strI, (jYAnasya jYAnarUpodakasya
vApI dIrGikeva .) vArARasyantargatatIrTa-
viSezaH . tadutpattyAdiryaTA, --
agastya uvAca .
“skanda ! jYAnodatIrTasya mAhAtmyaM vada sAmpa-
tam .
jYAnavApIM praSaMsanti yataH svargOkaso'pyalam ..
skanda uvAca .
GawodBava ! mahAprAjYa ! SfRu pApApanodinIm .
jYAnavApyAH samutpattiM kaTyamAnAM mayADunA ..
anAdisidDe saMsAre purA dEvayuge mune ! .
prAptaH kutaScidISAnaScaran svEramitastataH ..
na varzanti yadABrARi na prAvarttanta nimnagAH .
jalABilAzo na yadA snAnapAnAdikarmmaRi ..
kzArasvAdUdayoreva yadAsIjjaladarSanam .
pfTivyAM narasaYcAre varttamAne kvacit kvacit ..
nirvvARakamalAkzetraM SrImadAnandakAnanam ..”
“suKasantAnajanakaM mokzasADanasidDidam .
praviSya kzetrametat sa ISAno jawilastadA .
lasattriSUlavimalaraSmijAlasamAkulaH ..
Aluloke mahAliNgaM vEkuRWaparamezWinoH .
mahAhamahamikAyAM prAdurAsa yadAditaH ..
jyotirmmayIBirmmAlABiH paritaH parivezwitam ..”
“asyeSAnasya talliNgaM dfzwvecCetyaBavattadA .
snApayAmi mahAliNgaM kalasEH SItalErjalEH .
caKAna ca triSUlena dakziRASopakaRWataH ..
kaRqaM pracaRqazegena rudro rudravapurDaraH .
pfTivyAM varuRAmBAMsi nizkrAntAni tadA mune ! ..
[Page2-548-b+ 52]
BUpramARAddaSaguREryEriyaM vasuDAvftA .
tErjalEH snApayAYcakre tvaspfzwEranyadehiBiH ..”
“viSvaBartturumAsparSasuKAtisuKakAriBiH .
mahAvaBfTasusnAnamahASudDiviDAyiBiH ..
sahasraDArEH kalasEH sa ISAno GawodBava ! .
sahasrakftvaH snapayAmAsa saMhfzwamAnasaH ..
tataH prasanno BagavAn viSvAtmA viSvalocanaH .
tamuvAca tadeSAnaM rudraM rudravapurdDaram ..
tava prasanno'smISAna ! karmmaRAnena suvrata ! .
guruRAnanyapUrvveRa mamAtiprItikAriRA ..
tatastvaM jawileSAna ! varaM brUhi tapoDana ! .
adeyaM na tavAstyadya mahodyamaparAyaRa ! ..
ISAna uvAca .
yadi prasanno deveSa ! varayogyo'smAhaM yadi .
tadetadatulaM tIrTaM tava nAmnAstu SaNkara ! ..
viSveSvara uvAca .
trilokyAM yAni tIrTAni BUrBuvaHsvaHsTitAnyapi .
teByo'KileByastIrteByaH SivatIrTamidaM param ..
SivaM jYAnamiti brUyuH SivaSabdArTacintakAH .
tacca jYAnaM dravIBUtamiha me mahimodayAt ..
ato jYAnodanAmEtattIrTaM trElokyaviSrutam .
asya darSanamAtreRa savvapApEH pramucyate ..
jYAnodatIrTasaMsparSAdaSvaBeDaPalaM laBet .
sparSanAcamanAByAYca rAjasUyASvameDayoH ..
PalgutIrTe naraH snAtvA saMtarpya tu pitAmahAn .
yat PalaM samavApnoti tadatra SrAdDakarmmaRA ..”
“jYAnarUpo'hamevAtra dravamUrttiM viDAya ca .
jAqyaviDvaMsanaM kuryyAM kuryyAM jYAnopadeSanam ..
iti dattvA varAn SamBustatrEvAntaraDIyata .
kftakftyamivAtmAnaM so'pyamaMsta triSUlaBft ..
ISAno jawilo rudrastat prASya paramodakam .
avAptavAn paraM jYAnaM yena nirvvftimAptavAn ..”
iti skAnde kASIKaRqe 33 aDyAyaH ..
<LEND>
