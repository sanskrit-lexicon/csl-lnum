<L>10733<pc>2-318-a<k1>galagaRqaH<k2>galagaRqaH
galagaRqaH¦, puM, (gale gaRqaH sPowaka iva .) gala-
rogaviSezaH . garagaRqa iti BAzA .. aTa gala-
gaRqADikAraH . tatra galagaRqasya sAmAnyaM
liNgamAha .
“nibadDaH SvayaTuryasya muzkavallambate gale .
mahAn vA yadi vA hrasvo galagaRqaM tamAdiSet ..”
nibadDo dfQaH acalo vA . muzkavat aRqavat . gala
iti hanumanyayorupalakzaRam . taTA ca BojaH .
“mahAntaM SoTamalpaM vA hanumanyA galASrayam .
muzkavallambamAnaM tu galagaRqaM vinirddiSet ..” * ..
saMprAptimAha .
“vAtaH kaPaScApi gale praduzwo
maDye tu saMsftya taTEva medaH .
kurvvanti gaRqaM kramaSaH svaliNgEH
samanvitaM taM galagaRqamAhuH ..”
kramaSaH SanEH SanEH .. svaliNgEH vAtakaPamedo-
lakzaREH .. * ..
vAtikamAha .
“todAnvitaH kfzRaSirAvanadDaH
SyAvAruRo vA pavanAtmakastu .
pAruzyayuktaSciravfdDyapAko
yadfcCayA pAkamiyAt kadAcit ..
vErasyamAsyasya ca tasya janto-
rBavettaTA tAlugalapraSozaH .”
ciravfdDyapAkaH cireRa vfdDirapAkaSca yasya saH ..
SlEzmikamAha .
“sTiraH savarRo gururugrakaRquH
SIto mahAMScApi kaPAtmakastu .
cirAcca vfdDiM Bajate'cirAdvA
prapacyate mandarujaH kadAcit ..
mADuryyamAsyasya ca tasya janto-
rBavettaTA tAlugalapralepaH .”
kadAcit prapacyate vA pAko'pi cirAdgavati ..
pralepaH SlezmaRA .. * ..
[Page2-318-b+ 52]
medojamAha .
“snigDo mfduH pARquranizwaganDo
medo'nvitaH kaRquyuto rujaSca .
pralambate'lAvuvadalpamUlo
dehAnurUpakzayavfdDiyuktaH ..
snigDAsyatA tasya Bavecca janto-
rgalena SabdaM kurute ca nityam .”
dehakzaye kArSye kzayaM dehavfdDO vfdDiM yAtItyarTaH .. * ..
asADyamAha .
“kfcCrAcCasantaM mfdusarvvagAtraM
saMvatasarAtItamarocakArttam .
kzIRaYca vEdyo galagaRqayuktaM
BinnasvaraM nEva naraM cikitset ..” * ..
aTa galagaRqacikitsA .
“sarzapAn SigrubIjAni SaRabIjAtasIyavAn .
mUlakasya ca bIjAni takreRAmlena pezayet ..
galagaRqo gaRqamAlA granTayaScEva dAruRAH .
pralepAdasya naSyanti vilayaM yAnti satvaram .. 1 ..
rakzoGnatElayuktena jalakumBIkaBasmanA .
lepanaM galagaRqasya cirotTasyApi nASanam ..
rakzoGnaH sarzapaH .. 2 ..
SvetAparAjitAmUlaM prAtaH pizwvA pibennaraH .
sarpizA niyatAhAro galagaRqapraSAntaye .. 3 ..
tiktAlAvuPale pakve saptAhamuzitaM jalam .
sadyaH syAdgalagaRqaGnaM pAnAt paTyAnusevinAm .. 4 ..
tElaM pibeccAmftavallivimbA
hiMsrAhvayAvfkzakapippalIBiH .
sidDaM balAByAM saha devadAru
hitAya nityaM galagaRqarogI ..
vfkzako'tra tuRiH . uktaYca niGaRwO DanvantariRA .
‘tuRistuRI kapItastu nandivfkzo'Ta vfttrakaH .’
balAByAM balAtibalAByAMm . amftAditElam .. 5 ..
yavamudgapawolAdikawurUkzAnnaBojanam .
vamanaM raktamokzaYca galagaRqe prayojayet .. 6 ..
dApayedgalagaRqe tu pracCannAni bahUni ca .
gaRqagopAlikAM pizwvA tatra lepaM prakalpayet ..
avaSyaM naSyati kzipraM galagaRqo gado'munA .
pralepastvanuBUto'yaM bahuDA bahuBirjjanEH ..
pracCannAni paCanA iti loke . gaRqagopAlikA
gaRqaguyA iti loke prasidDa AmravAwikAyAM
sulaBaH kIwaviSezaH .. 7 ..
lavaRaM jalakumByAstu kaRAcUrRena saMyutam .
praBAte nityamaSnIyAt galagaRqapraSAntaye ..” 8 ..
iti BAvaprakASaH ..
<LEND>
