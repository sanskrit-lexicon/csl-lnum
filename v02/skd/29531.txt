<L>29531<pc>4-131-b<k1>rAtriH<k2>rAtriH
rAtriH¦, strI, rAti dadAti karmmaByo'vasaraM nidrAdi-
suKaM vA . rAdAne + “rASadiByAM trip .”
uRA0 4 . 67 . iti trip .) haridrA .
(yaTA, suSrute cikitsyitasTAne 9 aDyAye .
“lAkzA kuzWaM sarzapAH SrIniketaM
rAtrirvyozaM cakramarddasya bIjam .
kftvekasTaM tatra pizwaH pralepo
dadrUyukto mUlakAdbIjayuktaH ..”)
etaddvIpAvacCinna-sUryyakiraRAnavacCinnakAlaH .
rAti iti BAzA . tatparyyAyaH . SarvvarI 2
niSA 3 niSITinI 4 triyAmA 5 kzaRadA 6
kzapA 7 viBAvarI 8 tamasvinI 9 rajanI 10
yAminI 11 tamI 12 . ityamaraH . 1 . 4 . 4 .. SyAmA
13 GorA 14 yAmyA 15 tuNgI 16 naktam 17
dozA 18 vAsateyI 19 tamA 20 kzamA 21
SatAkzI 22 kzaRinI 13 niSiTyA 24
cakraBedinI 25 SArvvarI 26 SayyA 27
vAsurA 28 nizadvarI 29 . iti SabdaratnA-
valI .. vasatiH 30 vAyurozA 31 niSITaH 32
niw 33 . iti jawADaraH .. yAmavatI 34
tArA 35 BUzA 36 jyotizmatI 37 tAra-
kiRI 38 kAlI 39 kalApinI 40 . iti
rAjanirGaRwaH .. * .. tasyAH kAraRaM yaTA, --
“yadA dikzu ca azwAsu merorBUgolakodBavA .
CAyA BavettadA rAtriH syAcca tadbirahAddinam ..”
iti vahnipurASe gaRaBedo nAmADyAyaH .. * ..
pitfdevAnAM rAtriryaTA, --
“mAsena ca narARAYca pitFRAM tadaharniSam .
kfzRapakze dinaM proktaM Sukle rAtriH prakIrttitA ..
vatsareRa narARAYca devAnAYca divAniSam .
uttarAyaRe dinaM proktaM rAtriSca dakziRAyane ..”
iti brahmavEvartte prakftiKaRqe 51 aDyAyaH ..
[Page4-131-c+ 52]
aTa rAtrikftyam . smftiH .
“pUrvvAhRavihitaM karmma na kftaM tat pramAdataH .
rAtrestu praharaM yAvat tat karttavyaM yaToktavat ..
divoditAni karmmARi pramAdAt patitAni
ca .
SarvvaryyAH praTame yAme tAni kuryyAdatandritaH ..”
iti ratnAkaraH ..
yAjYavalkyANgirasO .
“upAsya paScimAM sanDyAM hutvAgnIMstAnupAsya ca .
BftyEH parivfto BuktvA nAtitfpto'Ta saMviSet ..
agnihomopAsane sAgnipare . upAsya ceti
cakAro vESvadevAdikaM samuccinoti . saMviSet
svapet . taTA ca vizRupurARam .
“punaH pAkamupAdAya sAyamapyavanIpate .
vESvadevanimittaM vE patnyA sArdDaM valiM haret ..
atiTiYcAgataM tatra svaSaktyA pUjayedbuDaH .
divAtiTO tu vimuKe gate yat pAtakaM Bavet .
tadevAzwaguRaM puMsAM sUryyoQe vimuKe gate ..”
sUryyoQe astaM gate sUryye . taTA, --
“kftapAdAdiSOcastu BuktvA sAyaM tato gfhI .
gacCedasPuwitAM SayyAmati dArumayIM nfpa ..”
Bojane sAyamiti sArdDapraharaparaM prAguktAt ..
aTa rAtrO SayanaviDiH . sati sUryye SayyA ca na
pAtanIyA sA ca sUryyodayAt pUrvvamuttolanIyA .
taTA ca smftiH .
“BAskarAdfzwaSayyAni nityAgnisalilAni ca .
sUryyAvalokidIpAni lakzmyA veSmAni BAjanam ..”
vyAsaH .
“SucO deSe vivikte ca gomayenopalepite .
prAgudakplavane cEva saMviSettu sadA buDaH ..
maNgalyaM pUrRakumBaYca SiraHsTAne viDAya ca .
vEdikErgAruqErmantrE rakzAM kftvA svapettataH ..”
gargaH .
“stagfhe prAkSirAH Sete hyAyuze dakziRASirAH .
pratyakSirAH pravAse tu na kadAcidudakSirAH ..”
mArkaRqeyapurARe .
“prAkSiraH Sayane vidyAt DanamAyuSca dakziRe .
paScime prabalAM cintAM hAniM mftyuM taTottare ..”
taTA .
“namaskftyAvyayaM vizRuM samADisTaM svapenniSi ..”
mArkaRqeyaH .
“SUnyAlaye SmaSAne ca ekavfkze catuzpaTe .
mahAdevagfhe cApi SarkarAlozwrapAMSuzu ..
GAnyagovipradevAnAM gurURAYca taTopari .
na cApi BagnaSayane nASucO nASuciH svayam ..
nArdravAsA na nagnaSca nottarAparamastakaH .
nAkASe sarvvaSUnye ca na ca cEtyadrume taTA ..”
svapediti SezaH .. * .. aTa rAtrO dAropa-
gamanaviDiH . yAjYavalkyaH .
“zoqaSartturniSAH strIRAM tAsu yugmAsu saMviSet .
brahmacAryyeva parbbaRyAdyAScatasrastu varjjayet ..”
strIRAM zoqaSaniSA fturgarBADAnayogyakAlaH .
[Page4-132-a+ 52]
tatroktaviDinA gacCet . tatra yugmAsu rAtri-
zvapi parvvaRi brahmacAryyeva Bavati . tatra vratAdO
gacCato brahmacaryyasKalanadozo nAsti iti
mitAkzarA .. vizRupurARam .
“zazWyazwamImamAvAsyAmuBe pakze caturddaSIm .
mETunaM nopaseveta dbAdaSIYca mama priyAm ..”
hArItaH . “caturTe'hani snAtAyAM yugmAsu ca
gaBADAnavadupeta brahmagarBaM sandaDAtIti .” atra
caturTyAM rAtrO yadgarBADAnamuktaM tadrajonivfttO
boDyam . rajasyuparate sADvI snAnena strI raja-
svalA . iti manuvacanEkavAkyatvAt . sADvI
garBADAnAdivihitakarmmayogyetyarTaH . AdyASca-
tasrastu varjjayet . iti tu rajonivfttItaraparam .
anftAvapi kAmukIgamanamAha . vizRupurARam .
“mfto narakamaByeti hIyedatrApi cAyuzaH .
paradAraratiH puMsAmuBayatrApi BItidA ..
iti matvA svadArezu ftumatsu vuDo vrajet .
yaToktadozahInezu sakAmezvanftAvapi ..”
pEWInasiH . “tvAzwraM viSvarUpaM jaGAna vajreRendrastaM
prati devA brahmahanniti avadan sa striya upA-
gfhRIta varaM dAsyAmi tato'syAstftIyaM brahma-
hatyAyAH prapadyanta striyaH ekaM BUmirvvanaspataya-
ScEkam . AsAM maGavA tuzwo varaM prAyacCata BUmeH
sTiratvaM vfkzARAM CinnaprarohaRaM strIRAM sarvva-
kAlezu samBavaH .” samBavo melanaM samBoga iti
yAvat . sarvvakAle ftAvanftO ca . na tu prati-
zidDaparvvAdO . taTAca gotamaH . ftAvupeyAt
sarvvatra vA pratizidDavarjjamiti .. duzwakAlamAha
jyotize .
“jyezWA mUlA maGASlezA revatI kfttikA-
SvinI .
uttarAtritayaM tyaktvA parvvavarjjaM vrajedftO ..”
evaYca .
“ftO nopEti yo BAryyAmanftO yaSca gacCati .
tulyamAhustayordozamayonO yaSca siYcati ..”
bODAyanIyamanftO gamanadozABiDAnamakAmA-
vizayam . vizRuH . parvvAnArogyavarjjamftAva-
gacCan patnIM trirAtramupavasediti . vfdDaSAtA-
tapaH .
“strIRAM saMprekzaRAt sparSAt tABiH saMkaTanA
dapi .
brahmacaryyaM vipadyeta na dArezvftusaNgamAt ..”
saMprekzaRAt saMkaTanAdityatra sarAgatvaM saMSabdArTaH .
SrAdDAnantarantu nizeDamAhatuH SaNKaliKitO .
ftusnAtAM tadahorAtraM pariharet nArttave
divAmETunaM vrajet klIvAlpavIryyASca divA
prasUyante'lpAyuSca tasmAdetadbivarjjayet . prajA-
kAmaSca pitFRAM nopahareta tantuM vicCindyAt
prayatetAcCedAya yenApratizWo Bavati tasmAt
pratizWAkAmaH prajayA pratizWeteti . noSabdo
nizeDe . tantuM santAnaM acCedAya avicCedAya
santAbasya . yena yasmAt apratizWaH prajA-
[Page4-132-b+ 52]
nutpattyA aprAptapratizWaH san patati tasmAt
tadutpattyarTaM yatitavyamiti kalpataruH .. evaYca
SrAdDadine yadaBigamanaM prAguktayAjYavalkyavaca-
nAt uktaM mitAkzarAyAM tadDeyam . vaSizWaH .
“SUdrAnnena tu Buktena mETunaM yo'DigacCati .
yasyAnnaM tasya te puttrA asvargyAH SUdravat
dbijAH ..”
parASaraH .
“ftusnAtAYca yo BAryyAM sanniDO nopagacCati .
sa gacCennarakaM GoraM brahmaheti taTocyate ..”
sanniDAvityaBiDAnAt asannihitasya gamanA-
BAve na dozaH . puttrotpattiparyyantamftvaBigamana-
niyamamAha . kUrmmapurARam .
“ftukAlABigAmI syAt yAvat puttro na
jAyate .
fRApakarzaRArTa hi puttrasyotpAdanaM prati ..”
yatitavyamiti SezaH . ApastambaH .
“ftO tu garBaSaNkitvAt snAnaM mETuninaH
smftam .
anftO tu sadA kAryyaM SOcaM mUtrapurIzavaditi ..
dvAvetAvaSucI syAtAM dampatI SayanaM gatO .
SayanAdutTitA nArI SuciH syAdaSuciH
pumAn ..
mETunaSudDaH prAk malamUtrotsargaM na kuryyAt .
tElAByakte taTA vAnte SmaSrukarmmaRi mETune .
mUtroccAraM yadA kuryyAdahorAtreRa SudDyati ..”
iti vacanAt .
puttrAnutpattO pAraskaraH . sA yadi garBaM nAda-
DIta nidigDikAyAH SvetapuzpAyA upozya
puzyanakzatre mUlamutTApya caturTe'hani snAtAyAM
niSAyAmudakena pizwvA dakziRasyAM nAsikAyA-
mAsiYcatIti . iyamozaDIstrAyamARA saha-
mAnA sarasvatI . asyA ahaM vfhatyAH puttraH
pituriva nAma janayatyaBita iti . sA pari-
RItA ftukAle'pi kftABigamanA yadi garBaM na
daDAti tadA upozya puzye nakzatre SvetakaRwa-
kArikAmUlamutTApya caturTe'hani ftusnAtAyAM
satyAM rAtrAvudakena pizwvA dakziRanAsApuwe
patiH iyamozaDIriti mantreRa nasyaM dadAti
dakziRahastAnAmikANguzWABvAM gfhItvA prAk-
SiraH saMvizwAyA iti goBilasmaraRAt .
AyurvedIye .
“pippalIM SfNgaveraYca marIcaM nAgakeSaram .
Ajyena saha BuYjIta api banDyA prasUyate ..”
yAjYavalkyaH .
“evaM gacCan striyaM kzAmAM mazAM mUlAYca varjja-
yet .
Sasta indO sakft puttraM lakzaRyaM janayet
pumAn ..”
kzAmAmAhAralAGavAdinA . sakfdekavAram .
atra samyagADAnahetutayA uttAnakaracaraRA-
meva kurvvIta na tiryyagAhitakaracaraRAM striyaYca
[Page4-132-c+ 52]
ftvaBigamanAnantaraM dakziRapArSve na svApayet .
puruzAyite tu garBAnutpattiriti viSezaH . dakzaH .
“pradozapaScimO yAmO vedAByAsena tO nayet .
yAmadvayaM SayAnastu brahmaBUyAya kalpate ..”
ityAhnikatattvam .. * ..
aTa rAtrijAgaraRadozaguRO .
“rAtrO jAgaraRaM rUkzaM snigDaM prasvapanaM divA .
arUkzamanaBizyandi tvAsInapracalAyitam ..
kaPamedovizArttAnAM rAtrO jAgaraRaM hitam ..
divA vA yadi vA rAtrO nidrA svAtmIkftA
tu yEH .
na tezAM svapatAM dozo jAgratAM vA viDIyate ..”
iti rAjavallaBaH .. * ..
rAtrO kulapUjA yaTA . “yattu .
rAtrAveva mahApUjA karttavyA vIravandite .
na dine sarvvaTA kAryyA SAsanAnmama suvrate ..
tat punaH kulapUjAvizayam .
ardDarAtrAt paraM yacca muhUrttadvayameva ca .
sA mahArAtriruddizwA taddattamakzayantu vE ..”
iti tantrasAraH .. * ..
aTa rAtrO vihitanizidDe . CandogapariSizwam .
“muniBirdviraSanaM proktaM viprARAM martyavAsinAM
nityam .
ahani ca taTA tamasvinyAM sArdDaprahara-
yAmAntraH ..”
jAvAlaH .
“ahaHsu tiTayaH puRyAH karmmAnuzWAnato divA .
naktAdivratayoge nu rAtriyogo viSizyate ..”
devalaH .
“rAhudarSanasaMkrAntivivAhAtyayavfdDizu .
snAvadAnAdikaM kuryyurniSi kAnyavratezu ca ..”
brahmARqapurARam .
“na rAtrO pAraRaM kuryyAt fte vE rohiRIvratAt .
tatra niSyapi vE kuryyAdvarjayitvA mahAniSAm ..”
iti tiTyAditattvam .. * ..
“ekaBaktena naktena taTEvAyAcitena ca .
upavAsena dAnena nEvAdvAdaSiko Bavet ..”
skandapurARam .
“pradozavyApinI grAhyA tiTirnaktavrate sadA .”
devIpurARam .
“havizyaBojanaM satyaM snAnamAhAralAGavam .
agnikAryyamaDaHSayyAM naktaBojI zaqAcaret ..”
ityekAdaSItattvam .. * ..
devalaH .
“rAtrO SrAdDaM na kurvvIta rAkzasI kIrttitA hi
sA .
sanDyayoruBayoScEva sUryye cEvAcirodite ..”
iti SrAdDatattvam .. * ..
vizRupurARaMm .
“prAtaniMSi taTA sanDyAmaDyAhrAdizu saMsmaran .
nArAyaRamavApnoti sadyaH pApakzayaM naraH ..”
rAtrAvapi gaNgAyAM snAnAdO pratiprasavamAha .
[Page4-133-a+ 52]
brahmapurARam .
“divArAtrO ca sanDyAyAM gaNgAyAYca prasaNgataH .
snAtvASvameDajaM puRyaM gfhe'pyudDftatajjalEH ..”
rAtriYcarADikAramupakramya AdiparvvaRi .
“ato rAtrO prApnuvato jalaM brahmavido janAH .
garhayanti janAn sarvvAn vanasTAn nfpatInapi ..”
tatrArjjunasya prativacanam .
“samudre himavatpArSve nadyAmasyAYca durmmate .
rAtrAvahani sanDyAyAM kasya guptaH parigrahaH ..”
devalaH .
“mahAniSA tu vijYeyA maDyamaM praharadvayam .
tasyAM snAnaM na kurvvIta kAmyanEmittikAdfte ..”
ataeva kalpataruH . na naktaM snAyAditi bODA-
yanavacanaM rAgaprAptasnAnavizayam . evaYca gaNgA-
snAnasya divArAtrikarttavyatvAviSezAt tatta-
nnimittatiTiviSezasyApi divArAtrisambanDi-
tvenAviSezaH . iti prAyaScittatattvam ..
(rAtryuktaniyamAH yaTA, --
“rAtrO ca BojanaM kuryyAt praTamapraharAgame .
kiYcidUnaM samaSnIyAt durjjarantatra varjjayet ..
SarIre jAyate nityaM dehinaH surataspfhA .
avyavAyAnmehamedovfdDiH SiTilatA tanoH ..
bAleti gIyate nArI yAvadvarzARi zoqaSa .
tatastu taruRI jYeyA dvAtriMSat vatsarAvaDi ..
tadUrdDvamaDirUQA syAt paYcASadvatsarAvaDi .
vfdDA tatparato jYeyA suratotsavavarjjitA ..”
aDirUQA prOQA .
“nidAGaSaradorbAlA hitA vizayiRI matA .
taruRI SItasamaye prOqA varzAvasantayoH ..
nityaM bAlA sevyamAnA nityaM vardDayate balam .
taruRI hnAsayecCaktiM prOQodBAvayate jarAm ..
madyo mAMsannavaYcAnnaM bAlA strI kzIraBojanam .
GftamuzRodake snAnaM sadyaH prARakarARi zaw ..
pUtimAMsaM striyo vfdDA bAlArkastaruRaM daDi .
praBAte mETunaM nidrA sadyaH prARakarARi zaw ..”
prARaSabdo'tra balavAcakaH . bAlArkaH kanyArkaH .
“vfdDo'pi taruRIM gatvA taruRatvamavApnuyAt .
vayo'DikAM striyaM gatvA taruRaH sTavirAyate ..
Ayuzmanto mandajarA vapurvarRabalAnvitAH .
sTiropacitamAMsASca Bavanti strIzu saMyatAH ..
seveta kAmataH kAmaM balAdvAjIkfto hi me .
prakAmantu nizeveta mETunaM SiSirAgame ..
tryahAdvasantaSaradoH pakzAdvfzwinidAGayoH ..”
suSrutastu .
“triBistriBirahoBirhi sameyAt pramadAnnaraH .
sarvvezvftuzu Garmmezu pakzAt pakzAdvrajedbuDaH ..”
sameyAt saNgacCet Garmme grIzme .
“SIte rAtrO divA grIzme vasante tu divA-
niSi .
varzAsu vAridaDvAne Saratsu sarasaH smaraH ..
upeyAt puruzo nArIM sanDyayorna ca parvvasu .
gosarge cArdDarAtre ca taTA maDyadine'pi ca ..
[Page4-133-b+ 52]
vihAraM BAryyayA kuryyAddeSe'tiSayasaMvfte .
ramye SravyANganAgAne suganDe suKamArute ..
deSe gurujanAsanne vivfte'titrapAkare .
SrUyamARe vyaTAhetuvacane na rameta nA ..
snAtaScandanaliptANgaH suganDaH sumano'nvitaH ..
BuktavfzyaH suvasanaH suveSaH samalaNkftaH .
tAmbUlavadanaH patnyAmanurakto'DikaH smaraH ..
puttrArTI puruzo nArImupeyAcCayane SuBe .
atyASito'DftiH kzudvAn savyaTANgaH pipA-
sitaH ..
bAlo vfdDo'nyavegArttastyajedrogI ca mETunam ..”
rogI mETunasaMvardDanIyarogayuktaH .
“BAryyAM rUpaguRopetAM tulyaSIlAM kulodBavAm .
atikAmo'BikAmAntu hfzwo hfzwAmalaNkftAm ..
seveta pramadAM yuktyA bAjIkaraRabfMhitaH .
rajasvalAmakAmAYca malinAmapriyAntaTA ..
varRavfdDAM vayovfdDAM taTA vyADiprapIqitAm .
hInANgIM garBiRIM dvezyAM yonirogasamanvitAm ..
sagotrANgurupatnIYca taTA pravrajitAmapi ..
nABigacCet pumAnnArIM BUrivEguRyaSaNkayA ..”
“snAnaM saSarkaraM kzIraM BakzyamEkzavasaMskftam .
vAto mAMsarasaH svapnaH suratAnte hitA amI ..
SUlakAsajvaraSvAsakArSyapARqvAmayakzayaH .
ativyavAyAjjAyante rogAScAkzepakAdayaH ..
rAtrO jAgaraRaM rUkzaM kaPadozavizArttijit .
nidrA tu sevitA kAle DAtusAmyamatandritam ..
puzwivarRabalotsAhaM vahnidIptiM karoti ca ..”
iti BAvaprASasya pUrvvaKaRqe praTame BAge ..)
tadvEdikaparyyAyaH . SyAvI 1 kzapA 2 SarvvarI 3
aktuH 4 UrmyA 5 rAmyA 6 yamyA 7 namyA 8
dozA 9 naktA 10 tamaH 11 rajaH 12
asiknI 13 payasvatI 14 tamasvatI 15
GftAcI 16 SiriRA 17 mokI 18 SokI 19
UDaH 20 payaH 21 himA 22 vasvI 23 . iti
trayoviMSatI rAtrinAmAni . iti vedaniGaRwO .
1 . 7 .. (krOYcadvIpasTanadIviSezaH . yaTA,
mAtsye . 122 . 87 .
“SrutAstatrEva nadyastu prativarzaM gatAH SuBAH .
gOrI kumudvatI cEva sanDyA rAtrirmanojavA ..”)
<LEND>
