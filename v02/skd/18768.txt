<L>18768<pc>2-871-b<k1>nAsArogaH<k2>nAsArogaH
nAsArogaH¦, puM, (nAsAyA rogaH .) nAsikA-
vyADiH . “aTa nAsArogADikAraH . tatra nAsA-
rogARAM nAmAni saMKyAYcAha .
AdO ca pInasaH proktaH pUtinasyastataH param .
nAsApAko'tra gaRitaH pUyaSoRitameva ca ..
kzavaTurBraMSaTurdIptiH pratInAhaH parisravaH .
nAsASozaH pratiSyAyAH paYca saptArvvudAni ca ..
[Page2-871-c+ 52]
catvAryyarSAMsi catvAraH SoTAScatvAritAni ca .
raktapittAni nAsAyAM catustriMSadgadAH smftAH ..
tezu pInasasya lakzaRamAha .
Anahyate Suzyati yasya nAsA
prakledamAyAti ca DUpyate ca .
na vetti yo ganDarasAMSca jantu-
rjjuzwaM vyavasyediha pInasena ..
Anahyate SvAsaMSozitakaPenAvaDyate avarudData
iti yAvat . prakledaM ArdratAm . DUpyate santA-
pyate . ganDarasAn ganDAn suraBInasuraBIMSca na
vetti . nAsAyA AnadDatvaM tatra hetuH . taTA
rasAn maDurAdIMSca na vetti . nAsArogA-
ramBakadozeRa rasanAyA api duzweH . vyavasyet
jAnIyAt . apInasapInasO dbAvapi SabdO
staH .. * .. anuktasaMgrahArTamAha .
taYcAnilaSlezmaBavaM vikAraM
brUyAt pratiSyAyasamAnaliNgam .
taM vikAraM pInasaM pratiSyAyasamAnaliNgaM vAta-
SlezmakapratiSyAyatulyalakzaRam ..
pUtinasyamAha .
dozErvvidagDErgalatAlumUle
sandUzito yasya samIraRastu .
nireti pUtirmmuKanAsikAByAM
taM pUtinasyaM pravadanti rogam ..
dozEH pittakaParaktEH . atra raktasyApi dozatvaM
dozasAhacaryyAt . vidagDErdvuzwEH . saMdUzitaH
pUtiBAvaM nItaH . pUtinasyaM nAsAyAM Bavo nasyo
vAyuH pUtirnasyo yatra sa pUtinasyastam .. * ..
nAsApAkamAha .
GrARASritaM pittamarUMzi kuryyAt
yasmin vikAre balavAMSca pAkaH .
taM nAsikApAkamiti vyavasyet
vikledakoTAvaTavApi yatra ..
vikleda ArdratA . koTaH pUtiBAvaH .. * ..
pUyaraktamAha .
dozErvvidagDEraTavApi janto-
rlalAwadeSe'Bihatasya tEstEH .
nAsA sravet pUyamasfgvimiSraM
taM pUyaraktaM pravadanti rogam ..
kzavaTumAha .
GrARASrite marmmaRi saMpraduzwo
yasyAnilo nAsikayA nireti
kaPAnujAto bahuSo'tiSabda-
staM rogamAhuH kzavaTuM gadajYAH ..
GrARASrite marmmaRi SfNgAwake .. * ..
dozajaM kzavaTumaBiDAyAgantujaM kzavaTumAha .
tIkzRopayogAdtijiGrato vA
BAvAn kawUnarkanirIkzaRAdbA .
sUtrAdiBirvvA taruRAsTimarmma-
RyudDarvite'nyaH kzavaTurnireti ..
tIkzRopayogAt rAjikAdiBakzaRAt . arka-
nirIkzaRAt sUryyadarSanAt tena kaPavilepanAt .
[Page2-872-a+ 52]
taruRAsTi nAsAvaMSAsTi . marmmaRi SfNgAwake .
dvandrenEkatvam . anyaH AgantujaH .. * ..
BraMSaTumAha .
praBraMSate nAsikayA tu yasya
sAndro vidagDo lavaRaH kaPastu .
prAk saYcito mUrdDani pittatapte
taM BraMSaTuM vyADimudAharanti ..
dIptimAha .
GrARe BfSaM dAhasamanvite tu
viniHsaret DUma iveha vAyuH .
nAsApradIpteva ca yasya janto-
rvyADintu dIptiM tamudAharanti ..
pradIpteva prajvaliteva .. * ..
pratInAhamAha .
ucCvAsamArgantu kaPaH savAto
runDyAt pratInAhamudAharettam ..
sAvamAha .
GrARAdGanaH pItasitastanurvvA
dozaH sravet srAvamudAharettam ..
nAsASozamAha .
GrARASrite SlezmaRi mArutena
pittena gAQaM pariSozite ca .
kfcCrAcCvasityUrdDvamaDaSca jantu-
ryasmin sa nAsApariSoza uktaH ..
pratiSyAyamAha . tasya nidAnaM dviviDam . ekaM
sadyojanakaM tadbala vattvena cayaM nApekzate . yata
uktam .
na kevalaM cayaM prApya dozAH kupyanti dehinAm .
anyadApi hi kupyanti hetubAhulyatoraRAt ..
hetUnAM bAhulyena tvarAkaraRAt . aparaM cayAdi-
krameRa janakam . cayAdikramo yaTA . nidA-
nAt saYcayaH saYcayAt prakopaH prakopAt prasaraH
prasarAt sTAnasaMSrayaH . tato vyaktiH . tato Beda
iti .. * .. tatra pratiSyAyasya sadyojanaka-
nidAnapUrvvikAM saMprAptimAha .
saMDAraRA jIrRarajo'ti BAvAt
kroDarttuvEzamyaSiro'BitApEH .
saMjAgarAtisvapanAmbuSItA-
vaSyAyakErmmETunavAspasekEH ..
saMsyAtadozEH Sirasi pravfdDo
vAyuH pratiSyAyamudIrayettu .
sanDAraRA mUtrapurIzaDAraRA . rajo DUliH .
tacca nAsApravizwaM hetuH . ftuvEzamyaM ftucaryyA-
viparItAcaraRam . Siro'BitApaH Siraso-
'BitApo yena DUmAdinA saH . avaSyAya-
stuzAraH . vAspaseko rodanam . saMstyAnadozEH
Sirasi saMhatakaPEH .. * .. cayAdikramajanaka-
nidAnapUrvvikAM saMprAptimAha .
cayaM gatA mUrdDani mArutAdayaH
pfTak samastASca taTEva SoRitam .
prakopyamARA viviDEH prakopaRE-
stataH pratiSyAyakarA Bavanti ha ..
[Page2-872-b+ 52]
pUrvvarUpamAha .
kzavapravfttiH Siraso'BipUrRatA
stamBo'NgamardaH parihfzwaromatA .
upadravAScApyapare pfTagviDA
nfRAM pratiSyAyapuraHsarAH smftAH ..
Siraso'BipUrRatA Siraso BAreReva vyAptiH .
apare pfTagviDAH GrARaDUmAyanatAluvidAraRa-
nAsAmuKasrAvAdayo videhoktA bodDavyAH .. * ..
vAtikasya pratiSyAyasya lakzaRamAha .
AnadDApihitA nAsA tanusrAvaprasekinI .
galatAlvozWaSozaSca nistodaH SaNKayostaTA ..
kzavapravfttiratyarTaM vaktravEraSyameva ca .
Bavet svaropaGAtaSca pratiSyAye'nilAtmake ..
AnadDAstabDA . apihitA na pihitA . ata-
eva tanusrAvaprasekinI .. * ..
pEttikamAha .
uzRaH sapItakaH srAvo GrARAt sravati pEttike .
kfSo'tipARquH santapto BaveduzmABipIqitaH .
nAsayA tu saDUmAgniM vamatIva sa mAnavaH ..
sapItakaH IzatpItakaH .. * ..
SlEzmikamAha ..
GrARAt kaPakfte SvetaH kaPaH SItaH sravedbahuH .
SuklAvaBAsaH sUnAkzo BavedguruSirA naraH ..
galatAlvozWaSirasAM kaRqUBiratipIqitaH .. * ..
sAnnipAtikamAha .
BUtvA BUtvA pratiSyAyo yo'kasmAt sannivarttate .
saMpakvo vApyapakvo vA sa sarvvapraBavaH smftaH ..
atra yadyapi dozatrayaliNgAni noktAni taTApi
tAni jYeyAni tridozajatvAt . ayamasADyaH .
ataevAha .
nfRAM duzwaH pratiSyAyaH sarvvajaSca na siDyati ..
duzwapratiSyAyaliNgamAha .
praklidyati muhurnAsA punaSca pariSuzyati .
punarAnahyate vApi punarvivriyate taTA ..
niHSvAso vAti durganDo naro ganDAn na vetti ca .
evaM duzwaM pratiSyAyaM jAnIyAt kfcCrasADanam ..
Anahyate vibadDA Bavati . vivriyata avivadDA
syAt . kledaSozavivanDA nEkakAlaM Bavanti
kintu yadA yadA yadyat dozADikyaM Bavati tadA
tadA tattaddozakftaH sa sa bodDavyaH iti na
viroDaH . kfcCrasADanaM asADyaM kazwasADyaYca .. * ..
raktajamAha .
raktaje tu pratiSyAye raktasrAvaH pravarttate .
pittapratiSyAyakftErliNgEScApi samanvitaH ..
tAmrAkzaSca Bavet jantururoGAtaprapIqitaH .
durganDocCvAsavaktraSca ganDAnapi na vetti saH ..
UroGAtaprapIqitaH UroGAteneva prapIqitaH ..
apratIkAreRa kAlAntare sarvva eva pratiSyAyA
asADyA BavantItyAha .
sarvva eva pratiSyAyA narasyApratikAriRaH .
duzwatAM yAnti kAlena tadAsADyA Bavanti hi ..
pratiSyAyezu kfmayo'pi BavantItyAha .
[Page2-872-c+ 52]
mUrcCanti kfmayaScAtra SvetAH snigDAstaTARavaH .
kfmito yaH SirorogastulyaM tenAtra lakzaRam ..
atra ezu pratiSyAyezu kaPasya prADAnyAt
sarvvezu pratiSyAyezu kaPajA eva kfmayo Bava-
ntIti .. * .. SvetAH snigDASca vfdDAH prati-
SyAyA aparAnapi vikArAn kurvvanti tAnAha .
vADiryyamAnDyamaGratvaM GorAMYca nayanAmayAn .
SozAgnimAndyakAsAMSca vfdDAH kurvvanti pInasam ..
GorAMSca nayanAmayAn iti vacane'pyAnDyagrahaRaM
viSezArTam . aGratvaM na jiGratItyaGrastrasya BAvaH
aGratvam .. * .. catustriMSatsaMKyApUraRAyAha .
arvvudaM saptaDA SoTAScatvAro'rSaScaturvviDam .
caturvviDaM raktapittamuktaM GrARe'pi tadviduH ..
arvvudAni sapta vAtapittakaPasannipAtaraktamAMsa-
medojAni . SoTAScatvAro vAtapittaSlezmasanni-
pAtajAH . arSAMsi catvAri vAtapittaSlezmasanni-
pAtajAni . raktapittAni catvAri vAtapitta-
SlezmasannipAtajAni . etAni yaToktaliNgAni
GrARe'pi samBavanti .. * .. cikitsABedAt
pInasasyAmasya lakzaRamAha .
SirogurutvamarucirnAsAsrAvastanusvaraH .
kzAmaH zWIvati cABIkzRamAmapInasalakzaRam ..
nAsAsrAvastanusvaraH kzAma ityanvayaH .. * ..
aTa pakvasya pInasasya lakzaRamAha .
AmaliNgAnvitaH SlezmA GanaH Kezu nimajjati .
svaravarRaviSudDiSca pakvapInasalakzaRam ..
AmaliNgAnvitaH SlezmA AmaliNgEH Siroguru-
tvAdiBiryuktaH paScAt GanaH niviqaH aTaca
Kezu nAsAranDrezu nimajjati sakto Bavati .
varRaviSudDiH SlezmaRaH prakftivarRatA .. * ..
aTa nAsArogARAM cikitsA .
sarvvezu sarvvakAlaM pInasarogezu jAtamAtrezu .
maricaM guqena daDnA BuYjIta naraH suKaM laBate .. 1 ..
kawPalaM pOzkaraM SfNgI vyozaM yAsaSca kAravI .
ezAM cUrRaM kazAyaM vA dadyAdArdrakajE rasEH ..
pInase svaraBede ca nAsAsrAve halImake .
sannipAte kaPe vAte kAse SvAse ca Sasyate .. 2 ..
kaliNgahiNgumaricalAkzAsvarasakawPalEH .
kuzWogrASigrujantuGnEravapIqaH praSasyate ..
pInasAdizu .. 3 ..
vyozacitrakatAlISatintiqIkAmlavetasam .
sacavyAjAjitulyAMSamelAtvakpatrapAdikam ..
vyozAdikamidaM cUrRaM purARaguqamiSritam .
pInasaSvAsakAsaGnaM rucisvarakaraM param ..
iti vyozAdivawI .. 4 ..
vyAGrIdantIvacASigrusurasAvyopasinDujEH .
sidDaM tElaM nasi kziptaM pUtinasyagadApaham ..
iti vyAGrItElam .. 5 ..
SigrusiMhInikumBAnAM bIjEH savyozasEnDavEH .
vilvapatrarasEH sidDaM tElaM syAt pUtinasyanut ..
nikumBA dantI . pUtinasyanut nasyAt . iti
SigrutElam .. 6 ..
[Page2-873-a+ 52]
GftaguggulumiSrasya sikTakasya prayatnataH .
DUmaM kzavaTurogaGnaM BraMSaTuGnaYca nirddiSet .. 7 ..
SuRWIkuzWakaRAvilvadrAkzAkalkakazAyavat .
tElaM pakvamaTAjyaM vA na syAt kzavaTunASanam .. 8 ..
nasyaM hitaM nimbarasAYjanAByAM
dIpte SiraHsvedanamalpaSastu .
nasye kfte kzIrajalAvasekAn
SaMsanti BuYjIta ca mudgayUzEH .. * ..
nAsAsrAve GrARayoScUrRamuktaM
nAqyA deyaM ye ca pIqASca paTyAH .
tIkzRA DUmA devadArvvagnikAByAM
mAMsaM tvAjaM paTyamatrAdiSanti .. 10 ..
pratiSyAyezu sarvvezu gfhaM vAtavivarjjitam .
vastraRa vAruRotTena Siraso vezwanaM hitam .. 11 ..
viqaNgaM sEnDavaM hiNgugugguluH samanaHSilA .
vacEtaccUrRamAGrAtaM pratiSyAyaM vinASayet .. 12 ..
GftatElasamAyuktaM SaktuDUmaM pibennaraH .
saDUmaH syAtpratiSyAyakAsahikkAharaH paraH .. 13 ..
pratiSyAyezu sarvvezu SItalaM paramOzaDam .
pratiSyAye pibedDUmaM sarvvaganDasamAyutam .. 14 ..
cAturyAtakacarRaM vA GreyaM vA kfzRajIrakam .
kfzRajIrakamatra kalOjI .. 15 ..
puwapakvaM jayApatraM tElasEnDavasaMyutam .
pratiSyAyezu sarvvezu SIlitaM paramOzaDam ..
jayAtra vijayA BaNgeti yAvat . SilitaM
Buktam .. 16 ..
pippalyaH SigrubIjAni viqaNgamaricAni ca .
avapIqaH praSasto'yaM pratiSyAyanivAraRe .. 17 ..
Siraso'ByaYjanEH svedErnasyErmmandozRaBojanEH .
vamanErGftapAnESca nAnyaTA samupAcaret .. 18 ..
kfmiGnA ye kramAH proktAstAn vE kfmizu yoja-
yet .
lAvaRAni kfmiGnAni BezajAni ca budDimAn .. 19 ..
raktapittAni SoTASca taTArSAMsyarvvudAni ca .
nAsikAyAM syuretezAM svaM svaM kuryyAt cikit-
sitam ..
gfhaDUmakaRAdArukzIranaktAhvasEnDavEH .
sidDaM SiKaribIjESca tElaM nAsArSasAM hitam ..”
iti BAvaprakASe maDyaKaRqe caturTaBAgaH ..
(aTAto nAsArogavijYAnIyamaDyAyaM vyAKyAmaH .
“avaSyAyAnilarajo BAzyAtisvapnajAgarEH .
nIcAtyuccopaDAnena pItenAnyena vAriRA ..
atyambupAnaramaRacCarddivAzpagrahAdiBiH .
krudDA vAtolvaRA dozA nAsAyAM styAnatAM
gatAH ..
janayanti pratiSyAyaM vardDamAnaM kzayapradam .
tatra vAtAt pratiSyAye muKaSozo BfSaM kzavaH ..
GrARoparoDanistodadantaSaNKaSirovyaTAH .
kIwakA iva sarpanti manyate parito BruvO ..
svarasAdaScirAt pAkaH SiSirAcCakaPasrutiH .
pittAttfzRAjvaraGrARapiwikAsamBavaBramAH ..
nAsAgrapAko rukzozRastAmrapItakaPasrutiH .
[Page2-873-b+ 52]
kaPAt kAso'ruciH SvAso vamaTurgAtragOravam ..
mADuryyaM vadane kaRqUH snigDaSuklaGanA srutiH .
sarvvajo lakzaREH sarvvErakasmAdvfdDiSAntimAn ..
duzwaM nAsA SirAH prApya pratiSyAyaM karotyasfk .
urasaH suptatA tAmranetratvaM SvAsapUtitA ..
kaRqUH SrotrAkzinAsAsu pittoktaScAtra lakzaRam .
sarvva eva pratiSyAyA duzwatAM yAntyupekzitAH ..
yaToktopadravADikyAt sasarvvendriyatApanaH .
sAgnisAdajvaraSvAsakAsoraHpArSvavedanaH ..
kupyatyakasmAdbahuSo muKadOrganDyaSoPakft .
nAsikAkledasaMSozaSudDiroDakaro muhuH ..
pUyopamA sitAraktagraTitA SlezmasaMsrutiH .
mUrcCanti cAtra kfmayo dIrGasnigDasitARavaH ..
pakvaliNgAni tezvaNgalAGavaM kzavaToH SamaH .
SlezmA sacikvaRaH pIto jYAnaYca rasaganDayoH ..
tIkzRaGrARopayogArkaraSmisUtratfRAdiBiH .
vAtakopiBiranyErvA nAsikA taruRAsTani ..
viGawwite'nilaH krudDo rudDaH SfNgAwakaM vrajet .
nivfttaH kurute'tyarTaM kzavaTuM sa BfSaM kzavaH ..
SozayannAsikAsrotaH kaPaYca kurute'nilaH .
SUkapUrRABanAsAtvaM kfcCrAducCvasanantataH ..
smfto'sO nAsikASozo nAsAnAhe tu jAyate .
nadDatvamiva nAsAyAH SlezmarudDena vAyunA ..
niHSvAsocCvAsasaMroDAt srotasI saMvfte iva .
pacennAsApuwe pittaM tvaNmAMsaM dAhaSUlavat ..
saGrARapAkaH srAvastu tatsaMjYaH SlezmasamBavaH .
acCojalopamo'jasraM viSezAnniSi jAyate ..
kaPaH pravfdDo nAsAyAM rudDA srotAMsyapInasam .
kuryyAt saGurGuraM SvAsaM pInasADikavedanam ..
averiva sravatyasya praklinnA tena nAsikA .
ajasraM picCalaM pItaM pakvaM siNGARakaM Ganam ..
raktena nAsAdagDena vAhyAntaHsparSanAsahA .
BavedDvUmopamocCvAsA sA dIptirddahatIva ca ..
tAlumUle malEduzwErmAruto muKanAsikAt .
SlezmA ca pUtirnirgacCet pUtinAsaM vadanti tam ..
nicayAdaBiGAtAdvA pUyAsfNnAsikA sravet .
tat pUyaraktamAKyAtaM SirodAharujAkaram ..
pittaSlezmAvarudDo'ntarnAsAyAM Sozayenmarut .
kaPaM sa SuzkapuwatAM prApnoti puwakantu tat ..
arSo'rvvudAni viBajet dozaliNgEryaTAyaTam .
sarvvezu kfcCrAcCvasanaM pInasaH pratataM kzavaH ..
sAnunAsikavAditvaM pUtinAsaH SirIvyaTA .
azwAdaSAnAmityezAM yApayedduzwapInasam ..”
ityuttarasTAne ekonaviMSe'DyAye vABawenoktam ..
“SudDasUtaM samAdAya ganDaBAgadvayaM tataH .
triBAgaM waNgaRaYcApi viDaBAgacatuzwayam ..
paYcaBAgaM yaTA deyaM maricasya prayatnataH .
SfNgaverarasEH pizwvA guqikA paYcaraktikA ..
anupAnaM hitaM yojyaM sarvvarogapraSAntaye .
jaladozodBave roge mahatyugre jalodare ..
sannipAtezu rogezu nAsAvyADO sapInase .
vraRaSoTe vraRe cEva upadaMSe Bagandare ..
[Page2-873-c+ 52]
nIqIvraRe jvare cEva naKadantaviGAtake .
paYcAmftaraso yojyaH sarvvarogapraSAntaye ..
iti paYcAmfto rasaH ..”
iti vEdyakarasendrasArasaMgrahe nAsArogADi-
kAraH ..)
<LEND>
