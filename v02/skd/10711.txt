<L>10711<pc>2-316-b<k1>garBiRI<k2>garBiRI
garBiRI¦, strI, (garBo'styasyAm . garBa + “ata
iniWanO .” 5 . 2 . 115 . iti ini tato
NIp .) garBavatI . ityamaraH . 2 . 6 . 22 ..
poyAti iti BAzA .. (yaTA, manuH . 3 . 114 .
“suvAsinIH kumArAMSca rogiRo garBiRIstaTA .
atiTiByo'gra evEtAn BojayedavicArayan ..”
asyAH karttavyatAmAha kaSyapaH . yaTA, --
“garBiRI kuYjarASvAdiSElaharmmyAdirohaRam .
vyAyAmaM SIGragamanaM SakawArohaRaM tyajet ..
[Page2-316-c+ 52]
SokaM raktavimokzaYca sADvasaM kukkuwASanam .
vyavAyaYca divAsvapnaM rAtrO jAgaraRaM tyajet ..”
taTA, madanaratne skAnde .
“haridrAM kuNkumaYcEva sindUraM kajjalaM taTA .
kUrpAsakaYca tAmbUlaM mANgalyABaraRaM SuBam ..
keSasaMskArakavarIkarakarRaviBUzaRam .
BartturAyuzyamicCantI varjayedgarBiRI na hi ..”
bfhaspatirapyAha .
“caturTe mAsi zazWe vApyazwame garBiRI yadA .
yAtrA tayA virvajyA syAdAzAQe tu viSezataH ..”
garBiRIpatikaraRIyatAmAha yAjYavalkyaH .
“dohadasyApradAnena garBo dozamavApnuyAt .
vErUpyaM maraRaM vApi tasmAdkAryyaM priyaM striyAH ..”
ASvalAyanaH .
“vapanaM mETunaM tIrTaM varjjayedgarBiRIpatiH .
SrAdDaYca saptamAnmAsAdUrdDaM cAnyatra vedavit ..”
kAlaviDAne muhUrttadIpikAyAm .
“kzOraM SavAnugamanaM naKakfntanaYca
yudDAdivAstukaraRaM tvatidUrayAnam .
udvAhamOpanayanaM jalaDeSca gAha-
mAyuH kzayArTamiti garBiRikApatInAm ..”
ratnasaMgrahe gAlavo'pi .
“dahanaM vapanaYcEva cOlaM vE girirohaRam .
nAva ArohaRaYcEva varjjayedgarBiRIpatiH ..”
garBiRyA yadayat lakzaRaM jAyate tadAha, --
“kzAmatA garimA kukzO mUrcCA cCarddirarocakaH .
jfmBA prasekaH sadanaM romarAjyAH prakASanam ..
amlezwatA stanO pInO sastanyO kfzRacUcukO .
pAdaSoPo vidAho'nye SradDASca viviGAtmikAH ..
mAtfjaM hyasya hfdayaM mAtuSca hfdayena tat .
sambadDaM tena garBiRyA nezwaM SradDAviDAraRam ..”
iti vABawe SArIrasTAne praTame'DyAye ..
“samAnayogakzemA hi mAtA tadA garBeRa kezu-
cidarTezu tasmAt priyahitAByAM garBiRIM viSe-
zeRopacaranti kuSalAH .
tasyAgarBApatterdvEhfdayyasya ca vijYAnArTaM liNgAni
samAsenopadekzyAmaH . upacArAsambADanaM hyasyA
jYAne dozajYAnaYca liNgatastasmAdizwo liNgopa-
deSastadyaTArttavAdarSanamAsyasaMsravaRamanannABi-
lAzaH Carddirarocako'mlakAmatA viSezeRa .
SradDApraRayanaYcoccAvacezu BAvezu gurugAtratvaM
cakzuzorglAniH stanayoH stanyamozWayoH stana-
maRqalayoSca kArzRyamatyarTaM SvayaTuH pAdayorIza-
llomarAjyA yonyASca jAlatvamiti garBe paryyA-
gate rUpARi Bavanti . sA yadyadicCettattasyE
dadyAdanyatra garBopaGAtakareByo BAveByaH . garBopa-
GAtakarAstvime BAvAstadyaTA, -- sarvvamati
gurUzRatIkzRadAruRASca cezwA imAMScAnyAnupa-
diSanti vfdDAH . devatArakzo'nucaraparirakzaRArTaM
na raktAni vAsAMsi viBfyAnna madakarARi cAdyA-
nyaByavaharenna yAnamaDirohenna mAMsamaSnIyAt sarvve-
ndriyapratikUlAMSca BAvAn dUrataH parivarjjayet .”
[Page2-317-a+ 52]
<P>caturTe mAsi sTiratvamApadyate garBastasmAttadA
garBiRI gurugAtratvamaDikamApadyate viSezeRa .
<P>paYcame mAsi garBasya mAMsaSoRitopacayo
BavatyaDikamanyeByo mAseByastasmAttadA garBiRI
kArSyamApadyate viSezeRa .
<P>zazWe mAsi garBasya balavarRopacayo BavatyaDika-
manyeByo mAseByastasmAttadA garBiRI balavarRa-
hAnimApadyate viSezeRa .
<P>saptame mAsi garBaH sarvvaBAvErApyAyate sahasA
tasmAttadA garBiRI sarvvAkArEH klAntatamA
Bavati .
<P>azwame mAsi garBaSca mAtfto garBataSca mAtA
rasagrahaRIBiH saMvAhinIBirmuhurmuhurojaH para-
sparata AdadAte garBasya sampUrRatvAt tasmAttadA
garBiRI muhurmudA yuktA Bavati muhurmuhuSca
glAnA tasmAttadA garBasya janmavyApadBavatyojaso-
'navasTitatvAt taYcEvamaBisamIkzyAzwamaM mAsama-
garBiRyamityAcakzate kuSalAH .” iti carake
SArIrasTAne caturTe'DyAye ..
“stanayoH kfzRamuKatA romarAjyudgamastaTA .
akzipakzmARi cApyasyAH saMmIlyante viSezataH ..
akAmataSCarddayati ganDAdudbijate'SuBAt .
prasekaH sadanaYcApi garBiRyA liNgamucyate ..
tadA praBftyeva vyAyAmaM vyavAyamapatarpaRamati-
karzaRaM divAsvapnaM rAtrijAgaraRaM SokaM yAnAva-
rohaRaM BayasutkawakAsanaM cEkAntataH snehAdi-
kriyAM SoRitamokzaRaYcAkAle vegaviDAraRaYca
na seveta .
dozABiGAtErgarBiRyAMyo yo BAgaH prapIqyate .
sa sa BAgaH SiSostasya garBasTasya prapIqyate ..”
“indriyArTAMstu yAn yAn sA BoktumicCati
garBiRI .
garBAbADaBayAttAMstAn BizagAhftya dApayet ..
sA prAptadOhfdA puttraM janayet guRAnvitam .
alabDadOhfdA garBe laBetAtmani vA Bayam ..
yezu yezvindriyArTezu dOhfde vE vimAnanA .
prajAyeta sutasyArttistasmiMstasmiMstaTendriye ..
rAjasandarSane yasyA dOhfdaM jAyate striyAH .
arTavantaM mahABAgaM kumAraM sA prasUyata ..
dukUlapawwakOSeyaBUzaRAdizu dOhfdAt .
alaNkA zaRaM puttraM lalitaM sA prasUyate ..
ASrame saMyatAtmAnaM DarmmaSIlaM prasUyate ..
devatApratimAyAntu prasUte pArzadopamam .
darSane vyAlajAtInAM hiMsASIlaM prasUyate ..
goDAmAMsASane puttraM suzupsuM DAraRAtmakam .
gavAM mAMse ca balinaM sarvvakleSasahantaTA ..
mAhize dOhfdAcCUraM raktAkzaM lomasaMyutam .
varAhamAMsAt svapnAluM SUraM saYjanayet sutam ..
mArgAdvikrAntajaNGAlaM sadA vanacaraM sutam .
sfmarAdvignamanasaM nityaBItaYca tEttirAt ..
ato'nuktezu yA nArI samaBiDyAti dOhfdam .
SarIrAcAraSIlEH sA samAnaM janayizyati ..
[Page2-317-b+ 52]
karmmaRA coditaM jantorBavitavyaM punarBavet .
yaTA yaTA dEvayogAddOhfdaM janayedDfdi ..”
iti suSrute SArIrasTAne tftIye'DyAye ..)
kzIrAvIvfkzaH . iti SabdacandrikA .. kzIrAi
iti BAzA ..
<LEND>
