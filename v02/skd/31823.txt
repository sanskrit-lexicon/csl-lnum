<L>31823<pc>4-321-c<k1>vAjI<k2>vAjI
vAjI¦ [n] puM, (vAjI vego'styasyeti . vAja +
iniH .) GowakaH . (yaTA, raGuH . 3 . 43 .
“SatEstamakzRAmanimezavfttiBi-
rhariM viditvA hariBiSca vAjiBiH ..”
vAjaH pakzo'styasyeti .) bARaH . pakzI . itya-
maraH .. vAsakaH . iti SabdaratnAvalI .. (vajati
gacCatIti . vaj + RiniH . tri, calanavAn
yaTA, vAjasaneyasaMhitAyAm . 29 . 1 .
“vAjI vahanvAjinaM jAtavedo devAnAM vakzi-
priyamAsaDasTam ..”
“vajati vAjI . vajagatO calanavAn .” iti
tadBAzye mahIDaraH .. * .. vAjamannamasyAstIti
annavAn . yaTA, fgvede . 3 . 2 . 14 .
“tamImahe namasA vAjinaM bfhat ..”
“vAjinaM annavantam .” iti tadDAzye sAyaRaH ..
vAjaH pakzo'styasyeti . pakzaviSizwaH . yaTA,
BAgavate . 4 . 7 . 16 .
“muzRaMsteja upAnItastArkzyeRa stotra-
bAjinA ..”)
<LEND>
