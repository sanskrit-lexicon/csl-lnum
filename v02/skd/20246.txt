<L>20246<pc>3-042-a<k1>padmarAgaH<k2>padmarAgaH
padmarAgaH¦, puM, (padmasyeva rAgo yasya .) raktavarRa-
maRiviSezaH . mARika iti BAzA . tatpa-
ryyAyaH . SoRaratnam 2 . lohitakaH 3 . itya-
maraH . 2 . 9 . 92 .. lohitam 4 . kurubindakam 5 .
iti SabdaratnAvalI .. (bfhatsaMhitAyAM 82
aDyAye asya parIkzAdikaM yaTA, --
“sOganDikakuruvindasPawikeByaH padmarAgasamBUtiH .
sOganDikajA BramarAYjanAbjajamvUrasadyutayaH ..
kuruvindaBavAH SabalA mandadyutayaSca DAtuBi-
rvidDAH .
sPawikaBavA dyutimanto nAnAvarRA viSudDASca ..
srigDaH praBAnulepo svacCo'rccizmAn guruH
susaMsTAnaH .
antaHpraBo'tirAgA maRiratnaguRAH samastA-
nAm ..
kaluzA mandadyutayo leKAkIrRAH saDAtavaH
KaRqAH .
durvidDA na manojYAH saSarkarASceti maRidozAH ..
BramaraSiKikaRWavarRA
dIpaSiKAsamapraBo BujaNgAnAm .
Bavati maRiH kila mUrdDani yo'narGeyaH sa vijYeyaH ..
yastaM biBartti manujADipatirna tasya
dozA Bavanti vizarogakftAH kadAcit .
rAzwre ca nityamaBivarzati tasya devaH
SatrUSca nASayati tasya maReH praBAvAt ..
zaqviMSatiH sahasrARyekasya maReH palapramA-
Rasya .
karzatrayasya viMSatirupadizwA padmarAgasya ..
ardDapalasya dvAdaSakarzasyEkasya zaw sahasrARi .
yaccAzwamAzakaDftaM tasya sahasratrayaM mUlyam ..
[Page3-042-b+ 52]
mAzakacatuzwayaM daSaSatakrayaM
dvO tu paYcaSatamUlyO ..
parikalpyamantarAle
mUlyaM hInADikaguRAnAm ..
varRa yUnasyArdDaM tejohInasya mUlyamazwAMSaH .
alpaguRo bahudozo mUlyAt prApnoti viMSAMSam ..
ADUmraM vraRabahulaM svalpaguRaYcApnuyAddviSata-
BAgam .
iti padmarAgamUlyaM pUrvvAcAryyEH samuddizwam ..”)
rAjanirGaRwoktaparyyAyaguRO mARikyaSabde drazwavyO
tasya varRo yaTA, --
“siMhale tu BavedraktaM padmarAgamanuttamam .
pItaM kARapurodBUtaM kuruvindamiti smftam ..
aSokapallavacCAyamamuM sOganDikaM viduH .
tumbure CAyayA nIlaM nIlaganDi prakIrttitam ..
uttamaM siMhalodBUtaM nikfzwaM tumburodBavam .
maDyamaM maDyamaM jYeyaM mARikyaM kzetraBedataH .. * ..
taTA ca .
banDUkaguYjAsakalendragopa-
javAsanAsfksamavarRaSoBAH .
BrAjizRavo dAqi mabIjavarRA-
staTApare kiMSukapuzpaBAsaH ..
sindUrapadmotpalakuNkumAnAM
lAkzArasasyApi samAnavarRAH .
sAndre nirAge praBayA svayEva
BAnti svalakzmyA sPuwamaDyaSoBAH ..
BAnoSca BAsAmanuveDayoga-
mAsAdya raSmiprakareRa dUram .
pArSvAni sarvvARyanuraYjayanti
guRopapannAH sPawikaprasUtAH ..
kusumBanIlIvyatimiSrarAga-
pratyagraraktAmbaratulyaBAsaH .
taTApare'ruzkarakaRwakArI-
puzpatvizo hiNgulakatvizo'nye ..
cakorapuMskokilasArasAnAM
netrAvaBAsaSca Bavanti kecit .
anye punarnAtivipuzpitAnAM
tulyatvizaH kokanadodarARAm ..
praBAvakAWinyagurutvayogEH
prAyaH samAnAH sPawikodBavAnAm .
AnIlaraktotpalacAruBAsaH
sOganDikAKyA maRayo Bavanti ..
yo mandarAjaH kurubindajezu
sa eva jAtaH sPawikodBavezu .
nirarccizo'ntarbbahulIBavanti
praBAvavanto'pi na tatsamAnAH ..
ye tu rAvaRagaNgAyAM jAyante kuruvindakAH .
padmarAgA GanaM rAgaM biBrARAH svasPuwArccizaH ..
varRAnuyAyinastezAmanDradeSe taTApare .
na jAyante tu ye kecit mUlyaleSamavApnuyuH ..
taTEva sPawikotTAnAM deSe tumburasaMjYake .
saDarmmARaH prajAyante svalpamUlyAhi te smftAH ..” *
[Page3-042-c+ 52]
aTa jAtyAdi .
“mARikyasya pravakzyAmi yaTA jAticatuzwayam .
brahmakzattriyavESyASca SUdraScATa yaTAkramam ..
raktaSve to Bavedviprastvatiraktastu kzattriyaH .
raktapIto BavedvESyo raktanIlastaTAntyajaH .
padmarAgo BavedvipraH kuruvindastu bAhujaH .
sOgagDiko BavedvESyo mAMsaKaRqastaTAntyajaH ..
SoRapadmasamAkAraH KadirANgArasapraBaH .
padmarAgo dbijaH proktaSCAyABedena sarvvadA ..
guYjAsindUrabanDUkanAgaraNgasamapraBaH .
dAqimIkusumABAsaH kuruvinda stu bAhujaH ..
hiNgulABASokapuzpABamIzatpItalohitam .
javAlAkzArasaprAyaM vESyaM sOganDikaM viduH ..
AraktaH kAntihInaSca cikkaRaSca viSezataH .
mAMsaKaRqasamABAso hyantyajaH pApanASanaH ..”
mAMsaKaRqastu nIlaganDeH saMjYA .. * ..
aTa dozAH .
“mARikyasya samAKyAtA azwO dozA munISvarEH .
dvicCAyaYca dvirUpaYca samBedaH karkarantaTA ..
aSoBanaM kokilaYca jalaM DUmrABiDaYca vE .
guRAScatvAra AKyAtASCAyAH zoqaSa kIrttitAH ..
CAyAstu pUrvvoktA eva .
“CAyAdvitayasambanDAdadvicCAyaM banDunASanam .
dvirUpaM dbipadantena mARikyena parABavaH ..
samBedo BinnamityuktaM SastraGAtaviDAyakaH .
karkaraM karkarAyuktaM paSubanDuvinASakft ..
dugDeneva samAliptamaGanIpuwamucyate .
aSoBanaM samuddizwaM mARikyaM bahuduHKakft ..
maDuvindusamacCAyaM kokilaM parikIrttitam .
AyurlakzmIyaSo hanti sadozaM tanna DArayet ..
rAgahInaM jalaM proktaM DanaDAnyApavAdakft .
DUmraM DUmasamAkAraM vEdyutaM BayamAvahet ..
taTA, --
“SoBAdvitayavanto ye maRayaH kzatikArakAH .
uBayatra padaM yezAM tena ca syAt parABavaH ..
Binnena yudDe mftyuH syAt karkaranDananASakft .
dugDeneva samAliptaH puwake yastu samBavet ..
duHKakft sa samAKyAto na nfpE rakzaRIyakaH .
maDubindusamA SoBA kokilAnAM prakIrttitA ..
tezAYca bahuBedAH syurnate DAryyAH kadAcana ..”
aTa guRAH .
“gurutvaM snigDatA cEva vEmalyamatiraktatA ..”
taTA ca .
“varRADikaM gurutvaYca snigDatA samatAcCatA .
arccizmattA mahattA ca maRInAM guRasaMgrahaH ..” * ..
Palam .
“ye karkarASCidramalopadigDAH
praBAvimuktAH paruzA vivarRAH .
na te praSastA maRayo Bavanti
samAnato jAtiguREH samastEH ..
dozopasfzwaM maRimapraboDAd-
biBartti yaH kaScana kaYcidekam .
[Page3-043-a+ 52]
taM banDuduHKAya sabanDuvitta-
nASAdayo dozagaRA Bajante ..
sapatnamaDye'pi kftADivAsaM
pramAdavfttAvapi varttamAnam .
na padmarAgasya mahAguRasya
BarttAramApata samupEti kAcit ..
dozopasargapraBavASca ye te
nopadravAstaM samaBidravanti .
guREH samuKyEH sakalErupetaM
yaH padmarAgaM prayato biBartti ..” * ..
asya parIkzA yaTA, --
“bAlArkakarasaMsparSAt yaH SiKAM lohitAM
vamet .
raYjayedASramaM vApi sa mahAguRa ucyate ..
duDe SataguRe kzipto raYjayedyaH samantataH .
vamecCiKAM lohitAM vA padmarAgaH sa uttamaH ..
anDakAre mahAGore yo nyastaH san mahAmaRiH .
prakASayati sUryyAmaH saSrezWaH padmarAgakaH ..
padmakoze tu yo nyasto vikASayati tatkzaRAt .
padmarAgavaro hyeza devAnAmapi durlaBaH ..
sarvvArizwapraSamanAH sarvvasampattidAyakAH .
catvArastu mayoddizwA guRinaSca yaTottaram ..
yo maRirdf Syate dUrAjjvaladagnisamacCaviH .
vaMSakAntiH sa vijYeyaH sarvvasampattikArakaH ..
paYca sapta nava viMSati rAgaH
kzipta eva sakalaH Kalu vastre .
varjjayedvamati vA karajAla-
muttarottaramahAguRinaste ..
nIlaM rasaM dugDarasaM jalaM vA
ye raYjayanti dviSatapramARam .
te te yaTApUrvvamatipraSastAH
sOBAgyasampattiviDAnadAyakAH .. * ..
parimARam .
“guYjAPalapramARastu daSasaptatriguYjakAn .
padmarAgastulayati yaTApUrvvaM mahAguRaH ..
krozwukolaPalAkAro dvAdaSAzwAbDiguYjakAn .
padmarAgastulayati yaTApUrvvaM mahAguRaH ..
vadarIPalatulyo yaH svaradigvasumAzaka .
taTA DAtrIPalatriMSadviMSatidvyazwamAzakaH ..
taTAkzaPalatulyo yo vahnipakzEkamAzakaH .
tAmbUlaPalamAno yaScatustridvikatolakaH ..
bimbIPalasamAkAro vasuzaqdaSatolakaH .
ataHparaM pramARena mAnena ca na laByate .
yadi laByeta puRyena tadA sidDimavApnuyAt ..
keciccArutarAH santi jAtInAM pratirUpakAH .
vijAtayaH prayatnena vidbAMstAnupalakzayet ..
kalasapurodBavasiMhalatumburudeSotTamuktamAlIyAH .
SrIparRikASca sadfSA vijAtayaH padmarAgARAm ..
tuzopasargAt kalasABiDAna-
mAtAmraBAvAdapi tumvurUtTam .
kArzRAttaTA siMhaladeSajAtaM
muktABiDAnaM naBasaH svaBAvAt .
[Page3-043-b+ 52]
SrIparRakaM dIptinirAkftitvA-
dvijAtiliNgASraya eza BedaH ..”
taTA ca .
“snehapradeho mfdutA laGutvaM
vijAtiliNgaM Kalu sArvvajanyam .
yaH SyAmikAM puzyati padmarAgo
yo vA tuzARAmiva cUrRamaDyaH ..
snehapradigDo na ca yo biBAti
yo vA pramfzwaH prajahAti dIptim .
AkrAntamUrqGA ca taTANguliByAM
yaH kAlikAM pArSvagatAM biBartti ..
samprApya cotkzepapaTAnuvfttiM
biBartti yaH sarvvaguRAnatIva .
tulyapramARasya ca tulyajAte-
ryo vA gurutvena Bavenna tulyaH ..
prApyApi ratnAkarajAM svajAtiM
lakzedgurutvena guRena vidvAn ..
apraRaSyati sandehe SilAyAM pariGarzayet .
Gfzwo yo'tyantaSoBAvAn garimARaM na muYcati .
sa jYeyaH SudDajAtistu jYeyAScAnye vijAtayaH ..
svajAtakaM samutTena viliKedvA parasparam .
vajraM vA kurubindaM vA vimucyAnyonyakenacit .
na SakyaM leKanaM karttuM padmarAgendranIlayoH ..
jAtasya sarvve'pi maRerna jAtu
vijAtayaH kAntisamAnavarRAH .
taTApi nAnAkaraRArTamevaM
BedaprakAraH paramaH pradizwaH ..
guRopapannena sahAvabadDo
maRistu DAryyo viguRena jAtyaH .
na kOstuBenApi sahAvabadDaM
vidvAn vijAtiM biBfyAt kadAcit ..
caRqAla eko'pi yaTA dbijAtIn
sametya BUrInapahantyayatnAt .
taTA maRIn BUriguRopapannAn
Saknoti vidrAvayituM vijAtaH ..” * ..
aTa mUlyam .
bAlArkABimuKaM kftvA darpaRe DArayenmaRim .
tatra kAntiviBAgena CAyABAgaM vinirddiSet ..
vajrasya yattaRqulasaMKyayoktaM
mUlyaM samunmApitagOravasya .
tatpadmarAgasya guRAnvitasya
syAnmAzakAKyA tulitasya mUlyam ..
yanmUlyaM padmarAgasya saguRasya prakIrttitam .
tAvanmUlyaM taTASudDe kuruvinde viDIyate ..
saguRe kurubinde ca yAvanmUlyaM prakIrttitam .
tAvanmUlyacaturTAMSahInaM syAdvE suganDike ..
yAvanmUlyaM samAKyAtaM vESyavarRe ca sUriBiH .
tAvanmUlyacaturTAMSaM hIyate SUdrajanmani ..
padmarAgaH paRaM yastu Datte lAkzArasapraBaH .
kArzApaRasahasrARi triMSanmUlyaM laBeta saH ..
indragopakasaNkASaH karzatrayaDfto maRiH .
dvAviMSatiM sahasrARAM tasya mUlyaM vinirddiSet ..
[Page3-043-c+ 52]
ekono nUyate yastu javAkusumasanniBaH .
kArzApaRasahasrARi tasya mUlyaM caturddaSa ..
bAlAdityadyutiniBaH karzaM yastu pratulyate .
kArzApaRaSatAnAntu mUlyaM sadBiH prakIrttitam ..
yastu dAqimapuzpABaH karzArdDena tu sammitaH .
kArzApaRaSatAnAntu viMSatiM mUlyamAdiSet ..
catvAro mAzakA yastu raktotpaladalapraBaH .
mUlyaM tasya viDAtavyaM sUriBiH SatapaYcakam ..
dvimAzako yastu guREH sarvvEreva samanvitaH .
tasya mUlyaM viDAtavyaM dbiSataM tattvavediBiH ..
mAzakEkamito yastu padmarAgo guRAnvitaH .
SatEkasammitaM vAcyaM mUlyaM ratnavicakzaREH ..
ato'nyUnapramARAstu padmarAgA guRottarAH .
svarRadviguRamUlyena mUlyaM tezAM prakalpayet ..
kArzApaRaH samAKyAtaH purARadbayasammitaH .
anye kusumBapAnIyamaYjizWodakasanniBAH ..
kAzAyA iti viKyAtAH sPawikapraBavASca te .
tezAM dozAn guRAn vApi padmarAgavadAdiSet ..
mUlyamalpantu vijYeyaM DAraRe'lpaPalaM taTA .
brahmakzattriyavESyAntyAScaturDA ye prakIrttitAH ..
caturviDErnfpatiBirDAryyA sampattihetave .
ato'nyaTA DftaH kuryyAdrogaSokaBayakzayam ..”
iti yuktikalpatarO padmarAgaparIkzA ..
<LEND>
