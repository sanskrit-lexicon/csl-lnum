<L>28393<pc>4-018-b<k1>yamaH<k2>yamaH
yamaH¦, puM, (yamayati niyamayati jIvAnAM PalAPala-
miti . yam + ac .) dakziRadikpAlaH .
tatparyyAyaH . DarmmarAjaH 2 pitfpatiH 3 sama-
varttI 4 paretarAw 5 kftAntaH 6 yamunABrAtA 7
SamanaH 8 yamarAw 9 kAlaH 10 daRqaDaraH 11
SrAdDadevaH 12 vEvasvataH 13 antakaH 14 .
ityamaraH . 1 . 1 . 61 .. DarmmaH 15 DarmmarAw 16
jIviteSaH 17 mahizaDvajaH 18 OqambaraH 19
daRqaDAraH 20 kInASaH 21 daDnaH 22 mahiza-
vAhanaH 23 SIrRapAdaH 24 BImaSAsanaH 25
kaNkaH 26 hariH 27 . iti SabdaratnAvalI ..
karmmakaraH 28 . iti jawADaraH .. * .. caturddaSa-
yamatarpaRaM yaTA, --
“yAM kAYcit saritaM prApya kfzRapakze caturddaSIm .
yamunAyAM viSezeRa niyatastarpayedyamAn ..
yamAya DarmmarAjAya mftyave cAntakAya ca .
vEvasvatAya kAlAya sarvvaBUtakzayAya ca ..
OqambarAya daDnAya nIlAya paramezWine .
vfkodarAya citrAya citraguptAya vE namaH ..
ekEkasya tilErmiSrAMstrIMstrIn dadyAt jalA-
YjalIn .
saMvatsarakftaM pApaM tatkzaRAdeva naSyati ..”
iti tiTyAditattvaDftaBavizyapurARavacanam ..
tasyotpattiryaTA, --
“saMjYA ca raviRA dfzwA nimIlayati locane .
yatastataH sarozo'rkaH saMjYAM nizWuramabravIt ..
mayi dfzwe sadA yasmAt kuruze netrasaMyamam .
tasmAjjanizyase mUQe ! prajAsaMyamanaM yamam ..”
mArkaRqeya uvAca .
“tatastasyAstu saMjajYe BarttfSApena tena vE .
yamaSca yasunA ceyaM praKyAtA sumahAnadI ..”
iti mArkaRqeyapurARe vEvasvatamanvantare 77 aH ..
puRyAtmanAM sambanDe tasya rUpaM yaTA, --
“tAnAgatAMstato dfzwvA narAn DarmmaparAyaRAn .
BAskariH prItimAsAdya svayaM nArAyaRo Bavet ..
caturbbAhuH SyAmavarRaH praPullakamalekzaRaH .
SaNKacakragadApadmaDArI garuqavAhanaH ..
svarRayajYopavItI ca smeracArutarAnanaH .
kirIwI kuRqalI cEva vanamAlAviBUzitaH ..”
pApinAM sambanDe tasya rUpaM yaTA, --
“triMSadyojanadIrGANgo vApIsadfSalocanaH .
DUmravarRo mahAtejAH pralayAmBoDaraDvaniH ..
tfRADirAjalomAM ca jvaladagniSiKAgravat .
nAsAranDrasPuracCvAsasvanErjjitamahAnilaH ..
sudIrGadaSanaSreRiH sUrpopamanaKAvaliH .
pracaRqamahizArUQaH saMdazwadaSanacCadaH ..
daRqahastaScarmmavAsA BrUkuwIkuwilAnanaH ..”
iti pAdme kriyAyAgasAre 22 aDyAyaH ..
[Page4-018-c+ 52]
asyAnaDikAro yaTA, --
“provAca DarmmaM yadahaM bravImi
kAryyaM tvayA tat Kalu DarmmarAja ! ..
brahmovAca .
ye BaktAH puRqarIkAkze karmmaRA manasA girA .
svakarmmaniratA dAntA na niyamyA hi te tvayA ..
kfzRaH saMpUjito yEstu yEH kfzRaH samupAsitaH .
yESca nityaM smftaH kfzRo na te tvadbizayopagAH ..
namaH kfzRAcyutAnantaM vAsudevetyudIritam .
yErBAvaBAvito Darmma ! na te tvadbizayopagAH ..
dAnaM dadadBiryEruktamacyutaH prIyatAmiti .
SradDApuraHsarErDarmma ! na te tvadvizayopagAH ..
uttizWadBiH svapAMdBaSca vrajadBiSca janArdanaH .
yEH smftastu sadA Darmma ! na te tvadbizayopagAH ..
sarvvavADAsu ye kfzRaM saMsmarantyuccaranti ca .
tadBAvaBAvino ye ca na te tvadbizayopagAH ..
sa eva DAtA sarvvasya tanniyogakarA vayam .
yamasaMyamane tyaktaH so'smatsaMyamako hariH ..”
iti vahnipurARe narasiMhaprAdurBAvADyAyaH ..
api ca .
brAhmaRa uvAca .
“yat kftvA sumahat puRyaM DarmmADarmmaviniRaye .
pramARaM tvaM hi lokAnAM PalaM me brUhi tad-
yam ! ..”
yama uvAca .
yamo yama iti SrutvA vfTA hyudvijate janaH .
AtmA ca yamito yena na tasyEva yamaH smftaH ..
AnfSaMsyaM kzamA satyamahiMsA dama Arjavam .
DyAnaM prasAdo mADuryyaM santozaSca yamA daSa ..
yamESca niyamEScEva yaH karotyAtmasaMyamam .
sa cAdfzwvA tu mAM yAti paraM brahma sanAtanam ..”
iti tatrEva yamaSarmmilopAKyAnam .. * ..
sAvitrIkftaM yamAzwakaM stotraM yaTA, --
sAvitryuvAca .
“tapasA DarmmamArADya puzkare BAskaraH purA .
DarmmAMSaM yaM sutaM prApa DarmmarAjaM namAmyaham .. 1 ..
samatA sarvvaBUtezu yasya sarvvasya sAkziRaH .
ato yannAma Samanamiti taM praRamAmyaham .. 2 ..
yenAntaSca kfto viSve sarvvezAM jIvinAM param .
karmmAnurUpakAle ca taM kftAntaM namAmyaham .. 3 ..
biBartti daRqaM daRqAya pApinAM SudDihetave .
namAmi taM daMRqaDaraM yaH SAstA sarvvadehinAm .. 4 ..
viSve ca kalayatyeva yaH sarvvAyuSca santatam .
atIva durnivAryyaYca taM kAlaM praRamAmyaham .. 5 ..
tapasvI vEzRavo DarmmI saMyamI vijitendriyaH .
jIvinAM karmmaPaladastaM yamaM praRamAmyaham .. 6 ..
svAtmArAmaSca sarvvajYo mitraH puRyakftAM Bave .
pApinAM kleSado yastaM puRyamitraM namAmyaham .. 7 ..
yajjanma brahmaRo vaMSe jvalantaM brahmatejasA .
yo DyAyati paraM brahma brahmavaMSaM namAmyaham .. 8 ..
ityuktvA sA ca sAvitrI praRanAma yamaM mune .
yamastAM vizRuBajanaM karmmapAkamuvAca ha ..
[Page4-019-a+ 52]
idaM yamAzwakaM nityaM prAtarutTAya yaH paWet .
yamAttasya BayaM nAsti sarvvapApAt pramucyate ..
mahApApI yadi paWet nityaM BaktyA ca nArada ! .
yamaH karoti taM SudDaM kAyavyUhena niScitam ..”
iti brahmavEvartte prakftiKaRqe 26 aDyAyaH .. * ..
pAriBAzikayamadantA yaTA, --
“kArttikasya dinAnyazwAvazwAgrahAyaRasya ca .
yamasya daSanA ete laGvAhArI sa jIvati ..”
iti vEdyakam .. * ..
(“paNkamatsyavasAtElaGftaganDAMSca ye narAH .
mfzwaganDAMSca ye vAnti gantAraste yamAlayam ..
yUkA lalAwamAyAnti baliM nASnanti vAyasAH .
yezAM vApi ratirnAsti yAtAraste yamAlayam ..”
iti suSrute sUtrasTAne 31 aDyAyaH ..
asya SApavfttAntaM SApAntavfttAntaYca yama-
rAjaSabde drazwavyam .. * ..) SarIrasADanA-
pekzanityakarmma . ityamaraH . 2 . 7 . 49 ..
“upAyAntaranirapekzaM SarIramAtrasADyaM nityaM
yAvajjIvamavaSyakAryyaM yatkarmma satyAsteyAdi tad-
yamaH . yameral .
‘ahiMsA satyavacanaM brahmacaryyamakalkatA .
asteyamiti paYcEte yamAScEva vratAni ca ..’
iti manuH .” iti tawwIkAyAM BarataH ..
sa ca azwANgayogAntargatANgaviSezaH . sa tu
daSaviDo yaTA, --
“brahmacaryyaM dayA kzAntirDyAnaM satyamakalkatA .
ahiMsAsteyamADuryyaM damaScEte yamAH smftAH ..”
iti gAruqe 109 aDyAyaH .. * ..
sa ca paYcaviDo yaTA, --
“ahiMsA satyamasteyaM brahmacaryyAparigrahO .
yamAH paYcATa niyamAH SOcaM dviviDamIritam ..”
iti tatrEva 230 aDyAyaH ..
“ahiMsAsatyAsteyabrahmacaryyAparigrahA yamAH .”
iti pAtaYjale sADanapAde . 30 .. yacCati niya-
cCati indriyagrAmamaneneti . yama + GaY .)
saMyamaH .. yaTA, amaraH . 3 . 2 . 18 .
“viyAmo viyamo yAmo yamaH saMyAmasaMyamO ..”
kAkaH . SaniH . iti medinI . me, 23 ..
(vizRuH . yaTA, mahABArate . 13 . 149 . 30 .
“atIndraH saMgrahaH sargo DftAtmA niyamo yamaH ..”
“antaryacCatIti yamaH .” iti tadBAzye SaNkarA-
cAryyaH ..)
<LEND>
