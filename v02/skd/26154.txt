<L>26154<pc>3-607-b<k1>manasA<k2>manasA
manasA¦, strI, (manaH BaktABIzwapUraRAya mananaM
astyasyA iti . manas + arSa AditvAdac .
tatazwAp . yadvA, manaM mananamahaNkAramiti
yAvat syati nASayatIti . so + kaH .) devI-
viSezaH . tatparyyAyaH . kadruH 2 manasAdevI 3
vizaharI 4 . iti jawADaraH .. asyAH praRAma-
mantraH .
“AstIkasya munermAtA BaginI vAsukestaTA .
jaratkArumuneH patnI manasAdevi ! namo'stu te ..”
iti tasyAH pUjApadDatiH ..
tasyA nAmnAM vyutpattiryaTA, --
SrInArAyaRa uvAca .
“SrUyatAM manasAKyAnaM yat SrutaM DarmmavaktrataH .
kanyA sA ca BagavatI kaSyapasya ca mAnasI ..
teneyaM manasAdevI manasA yA ca dIvyati .
manasA DyAyate yA vA paramAtmAnamISvarI ..
tena sA manasAdevI yogena tena dIvyati .
AtmArAmA ca sA devI vEzRavI sidDayoginI ..
triyugaYca tapastaptvA kfzRasya paramAtmanaH .
jaratkAruSarIraYca dfzwvA yat kzIRamISvaraH ..
gopIpatirnAma cakre jaratkAruriti praBuH .
vAYCitaYca dadO tasyE kfpayA ca kfpAniDiH ..
pUjAYca kArayAmAsa cakAra ca punaH punaH .
svarge ca nAgaloke ca pfTivyAM brahmalokataH ..
BfSaM jagatsu gOrI sA sundarI ca manoharA .
jagadgOrIti viKyAtA tena sA pUjitA satI ..
SivaSizyA ca sA devI tena SEvIti kIrttitA .
vizRuBaktAtIva SaSvadvEzRavI tena nArada ! ..
nAgAnAM prARarakzitrI yajYe janmejayasya ca .
nAgeSvarIti viKyAtA sA nAgaBaginIti ca ..
vizaM saMharttumISA sA tena vizaharIti sA .
sidDaM yogaM harAt prApa tenAtisidDayoginI .
mahAjYAnaYca gopyaYca mftasaYjIvanIM parAm .
[Page3-607-c+ 52]
mahAjYAnayutAM tAYca pravadanti manIziRaH ..
AstIkasya munIndrasya mAtA sA ca tapa-
svinaH ..
AstIkamAtA viKyAtA jagatsu supratizWItA ..
priyA munerjaratkArormunIndrasya mahAtmanaH .
yogino viSvapUjyasya jaratkArupriyA tataH ..
jaratkArurjagadgOrI manasA sidDayoginI .
vEzRavI nAgaBaginI SEvI nAgeSvarI taTA ..
jaratkArupriyAstIkamAtA vizaharIti ca .
mahAjYAnayutA cEva sA devI viSvapUjitA ..
dvAdaSEtAni nAmAni pUjAkAle ca yaH paWet .
tasya nAgaBayaM nAsti tasya vaMSodBavasya ca ..
nAgaBIte ca Sayane nAgagraste ca mandire .
nAgakzate mahAdurge nAgavezwitavigrahe .
idaM stotraM paWitvA tu mucyate nAtra saMSayaH .
nityaM paWed yastaM dfzwvA nAgavargaH palAyate ..
daSalakzajapenEva stotrasidDirBavennfRAm .
stotrasidDirBavedyasya sa vizaM BoktumISvaraH ..
nAgOGaBUzaRaM kftvA sa BavennAgavAhanaH .
nAgAsano nAgatalpo mahAsidDoBavennaraH ..”
iti brahmavEvartte mahApurARe prakftiKaRqe nArA-
yaRanAradIye manasopAKyAne manasAstotraM nAma
paYcacatvAriMSattamo'DyAyaH .. * .. tasyAH pUjA-
mantrAdi yaTA, --
SrInArAyaRa uvAca .
“pUjAviDAnaM stotraYca SrUyatAM munipuNgava ! .
DyAnaYca sAmavedoktaM devIpUjAviDAnakam ..
SvetacampakavarRABAM ratnaBUzaRaBUzitAm .
vahriSudDAMSukADAnAM nAgayajYopavItinIm ..
mahAjYAnayutAYcEva pravarAM jYAninAM satIm .
sidDADizWAtfdevIYca sidDAM sidDipradAM Baje ..
iti DyAtvA tu tAM devIM mUlenEva prapUjayet .
nEvedyErviviDErdIpEH puzpaDUpAnulepanEH ..
mUlamantraSca vedokto BaktAnAM vAYCitapradaH .
mune ! kalpatarurnAma susidDo dbAdaSAkzaraH ..
o~ hrIM SrIM krIM EM manasAdevyE svAheti kIrttitaH .
paYcalakzajapenEva mantrasidDirBavennfRAm ..
mantrasidDirBavedyasya sa sidDo jagatItale .
suDAsamaM vizaM tasya Danvantarisamo Bavet ..
brahmannAzAQasaMkrAntyAM snuhISAKAsu yatnataH .
AvAhya devImISAntAM pUjayed yo hi
BaktitaH ..
paYcamyAM manasAKyAyAM devyE dadyAcca yo balim .
DanavAn puttravAMScEva kIrttimAMSca BavedDruvam ..
pUjAviDAnaM kaTitaM tadAKyAnaM niSAmaya .
kaTayAmi mahABAga ! yat SrutaM DarmmavaktataH ..”
tasyA janmakAraRaM yaTA, --
“purA nAgaBayAkrAntA baBuyurmAnavA Buvi .
yAn yAn KAdanti nAgASca te na jIvanti
nArada ! ..
mantrAMSca sasfje BItaH kaSyapaH brahmaRArTitaH .
vedabIjAnusAreRa copadeSena brahmaRaH ..
[Page3-608-a+ 52]
mantrADizWAtfdevIntAM manasAM sasfje tataH .
tapasA manasA tena baBUva manasA ca sA ..”
tasyAstapasyAdi yaTA, --
“kumArI sA ca samBUya jagAma SaNkarAlayam .
BaktyA saMpUjya kElAse tuzwAva candraSeKaram ..
divyaM varzasahasraYca taM sizeve muneH sutA .
ASutozo maheSaSca tAYca tuzwo baBUva ha ..
mahAjYAnaM dadO tasyE pAWayAmAsa sAma ca .
kfzRamantraM kalpataruM dadAvazwAkzaraM mune ! ..
lakzmImAyA kAmabIjaM Ne'ntaM kfzRapadantaTA .
trElokyamaNgalaM nAma kavacaM pUjanakramam ..
sarvvapUjyaYca stavanaM DyAnaM BuvanapAvanam .
puraScaryyAkramaYcApi vedoktaM sarvvasammatam ..
prAptA mftyuYjayAjjYAnaM paraM mftyuYjayaM satI .
jagAma tapase sADvI puzkaraM SaNkarAjYayA ..
triyugaYca tapastaptvA kfzRasya paramAtmanaH .
sidDA baBUva sA devI dadarSa purataH praBum ..
dfzwvA kfSANgIM bAlAYca kfpayA ca kfpAniDiH .
pUjAYca kArayAmAsa cakAra ca svayaM hariH ..
varaYca pradadO tasyE pUjitA tvaM Bave Bava .
varaM dattvA ca kalyARyE sadyaScAntardaDe viBuH ..
praTame pUjitA sA ca kfzRena paramAtmanA .
dvitIye SaNkareREva kaSyapena sureRa ca ..
manunA muninA cEva nAgena mAnavAdinA .
baBUva pUjitA sA ca trizu lokezu suvratA ..”
tasyA vivAhaH svAmikarttfkatyAgaSca yaTA, --
“jaratkArumunIndrAya kaSyapastAM dadO purA .
ayAcito muniSrezWo jagrAha brahmaRAjYayA ..
kftvodvAhaM mahAyogI viSrAntastapasA ciram .
suzvApa devyA jaGane vawamUle ca puzkare ..
nidrAM jagAma ca muniH smftvA nidreSamISvaram .
jagAmAstaM dinakaraH sAyaMkAla upasTitaH ..
sacintya manasA tatra manasA sA pratizWitA .
DarmmalopaBayenEva cakArAlocanaM satI ..
akftvA paScimAM sanDyAM nityAYcEva dbijanmanAm .
brahmahatyAdikaM pApaM laBizyati patirmama ..
nopatizWati yaH pUrvvAM nopAste yastu paScimAm .
sa ca evASucirnityaM brahmahatyAdikaM laBet ..
vedoktamapi saMcintya boDayAmAsa taM munim .
sa ca budDA muniSrezWaScukopa tAM dfSA muniH ..
jaratkAruruvAca .
kaTaM me suvrate ! sADvi ! nidrABaNgaH kftastvayA .
vyarTaM vratAdikaM tasyA yA BarttuScApakAriRI ..
tapaScAnaSanaYcEva vrataM dAnAdikaYca yat .
BartturapriyakAriRyAH sarvvaM Bavati nizPalam ..
yayA priyaH pUjitaSca SrIkfzRaH pUjitastayA .
pativratAvratArTaYca patirUpI hariH svayam ..
sarvvadAnaM sarvvayajYaH sarvvatIrTanizevaRam .
sarvvaM vrataM tapaH sarvvamupavAsAdikaYca yat ..
sarvvaDarmmaSca satyaYca sarvvadevaprapUjanam .
tatsarvvaM svAmisevAyAH kalAM nArhanti zoqa-
SIm ..
[Page3-608-b+ 52]
supuRye BArate varze patisevAM karoti yA .
vEkuRWaM svAminA sArdDaM sA yAti brahmaRaH
Satam ..
vipriyaM kurute BartturvipriyaM vadati priyam .
asatkulaprajAtA yA tatPalaM SrUyatAM sati ! ..
kumBIpAkaM vrajet sA ca yAvaccandradivAkarO .
tato Bavati cARqAlI patiputtravivarjitA ..
ityuktvA ca suniSrezWo baBUva sPuritADaraH .
cakampe manasA sADvI BayenovAca taM patim ..
manasovAca .
sanDyAlopaBayenEva nidrABaNgaH kftastava .
kuru SAstiM mahABAga ! duzwAyA mama suvrata ! ..
SfNgArAhAranidrARAM yaSca BaNgaM karoti ca .
sa vrajet kAlasUtraYca svAminaSca viSezataH ..
ityuktvA manasAdevI svAminaScaraRAmbuje .
papAta BaktyA BItA ca ruroda ca punaH punaH ..
kupitaYca muniM dfzwvA SrIsUryyaH Saptumudyatam .
tatrAjagAma BagavAn sanDyayA saha nArada ! ..
tatrAgatya muniSrezWamuvAca BAskaraH svayam .
vinayena ca BItaSca tayA saha yaTocitam ..
SrIsUryya uvAca .
sUryyAstasamayaM dfzwvA DarmmalopaBayena ca .
boDayAmAsa tvAM vipra ! nAhamastaM gatastadA ..
kzamasva Bagavan ! brahmanmAM SaptuM nocitaM mune ! ..
brAhmaRAnAYca hfdayaM navanItasamaM taTA .
tezAM kzaRArdDaM kroDaSca tato Basma Bavejjagat ..
punaH srazwuM dbijaH Sakto na tejasvI dvijAt
paraH .
brAhmaRo brahmaRo vaMSaH prajvalan brahmatejasA ..
SrIkfzRaM BAvayennityaM brahmajyotiH sanAtanam .
sUryyasya vacanaM SrutvA dvijaH SAnto baBUva ha ..
sUryyo jagAma svasTAnaM gfhItvA brAhmaRASizam .
tatyAja manasAM vipraH pratijYApAlanAya ca ..
rudantI SokayuktA ca hfdayena vidUyatA .
sA sasmAra guruM SamBumizwadevaM hariM viDim ..
kaSyapaM janmadAtAraM vipattO BayakarzitA .
tatrAjagAma BagavAn gopISaH SamBureva ca .
viDiSca kaSyapaScEva manasA paricintitaH ..
dfzwvA vipro'BIzwadevaM nirguRaM prakfteH param .
tuzwAva parayA BaktyA praRanAma muhurmuhuH ..
namaScakAra SamBuYca brahmARaM kaSyapantadA .
kaTamAgamanaM devA iti praSnaM cakAra saH ..
brahmA tadvacanaM SrutvA sahasA samayocitam .
samuvAca namaskftya hfzIkeSapadAmbujam ..
brahmovAca .
yadi tyaktA DarmmapatnI DarmmizWA manasA satI .
kuruzvAsyAM sutotpattiM svaDarmmapAlanAya vE ..
yatI vA brahmacArI vA Bikzurvvanacaro'pi vA .
jAyAyAYca sutotpattiM kftvA paScAt tyajenmune ! ..
akftvA tu sutotpattiM vErAgI yastyajet priyAm .
sravettapastatpuRyaYca cAlanyAYca yaTA jalam ..”
tasyAH puttrotpattiryaTA, --
[Page3-608-c+ 52]
“brahmaRo vacanaM SrutvA jaratkArurmunISvaraH .
cakAra tannABisparSaM yogena mantrapUrvvakam ..
tasyE SuBASizaM dattvA yayurdevA mudAnvitAH .
mudAnvitA ca manasA jaratkArurmudAnvitaH ..
muneH karasparSamAtrAt sadyo garBo baBUva ha .
manasAyA muniSrezWa ! muniSrezWa uvAca tAm ..”
jaratkAruruvAca .
garBeRAnena manase ! tava puttro Bavizyati .
jitendriyARAM pravaro DArmmiko vEzRavAgraRIH ..
tejasvI ca tapasvI ca yaSasvI ca guRAnvitaH .
varo vedavidAYcEva jYAninAM yoginAntaTA ..
sa ca puttro vizRuBakto DArmmikaH kulamudDaret .
nftyanti pitaraH sarvve yajjanmamAtrato mudA ..
pativratA suSIlA yA sA priyA priyavAdinI .
DarmmizWaputtramAtA ca kulajA kulapAlikA ..
hariBaktiprado banDustamizwaM tatsuKapradam .
yo banDacCit sa ca pitA harervartma pradarSakaH ..
sA garBaDAriRI yA ca garBavAsavimocanI .
vizRumantrapradAtA ca sa gururvizRuBaktidaH ..
guruSca jYAnadAtA ca tajjYAnaM kfzRaBAvanam .
AbrahmastambaparyyantaM yato viSvaM carAcaram ..
AvirBUtaM tiroBUtaM kiM vA jYAnaM tadanyataH .
vedajaM yogajaM yadyattatsAraM harisevanam ..
tattvAnAM sAraBUtaYca hariranyadviqambanam .
dattaM jYAnaM mayA tuByaM sa svAmI jYAnado hi yaH .
jYAnAt pramucyate banDAt sa ripuryo hi banDadaH ..
vizRuBaktiyutaM jYAnaM na dadAti hi yo guruH .
sa ripuH SizyaGAtI ca yo hi banDAnna mocayet ..
jananIgarBajAt kleSAd yamatAqanajAttaTA .
na mocayed yaH sa kaTaM gurustAto hi bAnDavaH ..
paramAnandarUpaYca kfzRamArgamanaSvaram .
na darSayed yaH sa kaTaM kIdfSo bAnDavo nfRAm ..
Baja sADvi ! paraM brahmAcyutaM kfzRaYca nirguRam .
nirmUlaYca purA karmma Baved yatsevayA Druvam ..
mayA cCalena tvaM tyaktA kzama devi ! mama priye ! .
kzamAyutAnAM sADvInAM sattvAt kroDo na vidyate ..
puzkaraM tapase yAmi gacCa devi ! yaTAsuKam .
SrIkfzRacaraRAmBojaDyAnavicCedakAtaraH ..
DanAdizu striyAM prItiH pravfttivartma gacCatAm .
SrIkfzRacaraRAmBoje nizpfhARAM manoraTAH ..
jaratkAruvacaH SrutvA manasA SokakAtarA .
sA sASrunetrA vinayAduvAca prARavallaBam ..
manasovAca .
dozeRAhaM tvayA tyaktA nidrABaNgeRa te praBo ! .
yatra smarAmi tvAM banDo ! tatra mAmAgamizyasi ..
banDuBedaH kleSatamaH puttraBedastataH paraH .
prAReSaBedaH prARAnAM vicCedAt sarvvataH paraH ..
patiH pativratAnAntu SataputtrADikaH smftaH .
sarvvasmAttu priyaH strIRAM priyastenocyate buDEH ..
puttre yaTEkaputtrARAM vEzRavAnAM yaTA harO .
netre yaTEkanetrARAM tfzitAnAM yaTA jale ..
kzuDitAnAM yaTAnne ca kAmukAnAM yaTA striyAm .
[Page3-609-a+ 52]
yaTA parasve cOrARAM yaTA jAre kuyozitAm ..
viduzAYca yaTA SAstre bARijye baRijAM yaTA .
taTA SaSvanmanaH kAnte sADvInAM yozitAM praBo ! ..
ityuktvA manasA devI papAta svAminaH pade .
kzaRaM cakAra kroqe tAM kfpayA sa kfpAniDiH ..
netrodakena manasAM snApayAmAsa tAM muniH .
sASruRA ca muneH kroqaM sizeca BedakAtarA ..
tadA jYAnena tO dvO ca viSokO ca baBUvatuH .
smAraM smAraM padAmBojaM kfzRasya paramAtmanaH ..
jagAma tapase vipraH svakAntAM supraboDya ca .
jagAma manasA SamBoH kElAsaM mandiraM guroH ..
pArvvatI boDayAmAsa manasAM SokakarzitAm .
SivaScAtIva jYAnena Sivena ca SivAlaye ..
supraSastadine sADvI suzuve maNgalakzaRe .
nArAyaRAMSaM puttraYca jYAninAM yoginAM gurum ..
garBasTito mahAjYAnaM SrutvA SaNkaravaktrataH .
sa baBUva ca yogIndro yoginAM jYAninAM guruH ..
jAtakaM kArayAmAsa vAcayAmAsa maNgalam .
vedAMSca pAWayAmAsa SivAya ca SivaH SiSoH ..
ratnatrikowilakzaYca brAhmaReByo dadO SivaH .
pArvvatI ca gavAM lakzaM ratnAni viviDAni ca ..
SamBuSca caturo vedAn vedANgAnItarARi ca .
bAlakaM pAWayAmAsa jYAnaM mftyuYjayaM param ..
Baktirasti svakAnte cABIzwadeve gurO harO .
yasyASca tena tvatputtro baBUvAstIka eva ca ..
jagAma tapase vizRoH puzkaraM SaNkarAjYayA .
saMprApya ca mahAmantraM tapaSca paramAtmanaH ..
divyaM varzatrilakzaYca tapastaptvA tapoDanaH .
AjagAma mahAyogI namaskarttuM SivaM praBum ..
SaNkaraYca namaskftya kftvA ca bAlakaM puraH .
sA cAjagAma manasA kaSyapasyASramaM pituH ..
tAM saputtrAM sutAM dfzwvA mudaM prApa prajApatiH .
SatalakzaYca ratnAnAM brAhmaReByo dadO mune ! ..
brAhmaRAn BojayAmAsa so'saMKyAn Sreyase
SiSoH .
aditiSca ditiScAnyA mudaM prApuH parantaTA ..
sA saputtrA ca suciraM tasTO tAtAlaye tadA .
tadIyaM punarAKyAnaM vakzyAmi tanniSAmaya ..”
tasyA mAhAtmyaM yaTA, --
“aTABimanyutanaye brahmaSApaH parIkzite .
baBUva sahasA brahman ! dEvadozeRa karmmaRA ..
saptAhe samatIte tu takzakastvAYca Bokzyati .
SaSApa SfNgI nfpatiM kOSikyASca jalena ca ..
rAjA SrutvA tatpravfttiM gaNgAdvAraM jagAma saH .
tatra tasTO ca saptAhaM SuSrAva DarmmasaMhitAm ..
saptAhe samatIte tu gacCantaM takzakaM paTi .
DanvantarirnfpaM BoktuM dadarSa gAmuko nfpam ..
tayorbaBUva saMvAdaH suprItiSca parasparam .
DanvantarirmaRiM prApa takzakaH svecCayA dadO ..
sa yayO taM gfhItvA ca tuzwaH prahfzwamAnasaH .
takzako BakzayAmAsa nfpaYca maYcakasTitam ..
rAjA jagAma vEkuRWaM smAraM smAraM hariM gurum .
[Page3-609-b+ 52]
satkAraM kArayAmAsa piturjanmejayaH SucA ..
rAjA cakAra yajYaYca sarpasatraM tato mune ! .
prARAMstatyAja sarpARAM samUho brahmatejasA ..
sa takzakaSca BItaSca mahendraM SaraRaM yayO .
sendraYca takzakaM hantuM vipravargaH samudyataH ..
aTa devASca munayaScAyayurmanasAntikam .
tAntuzwAva mahendraSca BayakAtaravihvalaH ..
tata AstIka Agatya yajYaYca mAturAjYayA .
mahendratakzakaprARAn yayAce BUmipaM varam ..
dadO varaM nfpaSrezWaH kfpayA brAhmaRAjYayA .
yajYaM samApya vipreByo dakziRAYca dadO mudA ..
viprASca munayo devA gatvA ca manasAntikam .
manasAM pUjayAmAsustuzwuvuSca pfTak pfTak ..
SakraH samBftasamBAro BaktiyuktaH sadA SuciH .
manasAM pUjayAmAsa tuzwAva paramAdaram ..
dattvA zoqaSopacAraM baliYca tatpriyaM tadA .
pradadO parituzwaSca brahmavizRuSivAjYayA ..
saMpUjya manasAdevIM prayayuH svAlayaYca te .
ityevaM kaTitaM sarvvaM kiM BUyaH SrotumicCasi ..”
indrakftamanasApUjAstotre yaTA, --
nArada uvAca .
“kena tuzwAva stotreRa mahendro manasAM satIm .
pUjAviDikramaM tasyAH SrotumicCAmi tattvataH ..
SrInArAyaRa uvAca .
susnAtaH SucirAcAnto DftvA DOte ca vAsasI .
ratnasiMhAsane devIM vAsayAmAsa BaktitaH ..
svargagaNgAjalenEva bahukumBasTitena ca .
snApayAmAsa manasAM mahendro vedamantrataH ..
vAsasI vAsayAmAsa vahriSudDe manohare .
sarvvANge candanaM dattvA pAdyArDyaM BaktisaMyutaH ..
gaReSaYca dineSaYca vahniM vizRuM SivaM SivAm .
saMpUjyAdO devazawkaM pUjayAmAsa tAM satIm ..
o~ hrIM SrIM manasAdevyE svAhetyevaYca mantrataH .
daSAkzareRa mUlena dadO sarvvaM yaTocitam ..
dattvA zoqaSopacAraM durlaBaM durlaBAM hariH .
BaktyA ca pUjayAmAsa brahmaRA prerito mudA ..
vAdyaM nAnAprakAraYca vAdayAmAsa tatra vE .
baBUva puzpavfzwiSca naBaso manasopari ..
devaviprAjYayA tatra brahmavizRuSivAjYayA .
tuzwAva sASrunetraSca pulakAYcitavigrahaH ..
mahendra uvAca .
devi ! tvAM stotumicCAmi sADvInAM pravarAM
varAm .
parAtparAYca paramAM nahi stotuM kzamo'DunA ..
stotrARAM lakzaRaM vede svaBAvAKyAnatatparam .
na kzamaH prakftaM vaktuM guRAnAM tava suvrate ! ..
SudDasattvasvarUpA tvaM kopahiMsAvivarjjitA .
na ca Sapto munistena tyaktayA ca tvayA yataH ..
tvaM mayA pUjitA sADvI jananI ca yaTAditiH .
dayArUpA ca BaginI kzamArUpA yaTA prasUH ..
tvayA me rakzitAH prARAH puttradArAH sureSvari ! .
ahaM karomi tvAM pUjyAM prItiSca vardDate mama .
[Page3-609-c+ 52]
nityA yadyapi pUjyA tvaM Bave'tra jagadambike ! .
taTApi tava pUjAYca vardDayAmi tta sarvvataH ..
ye tvAmAzAQasaMkrAntyAM pUjayizyanti BaktitaH .
paYcamyAM manasAKyAyAmISAM tvAM vA dine dine ..
puttrapOttrAdayastezAM vardDante ca DanAni ca .
yaSasvinaH kIrttimanto vidyAvanto guRAnvitAH ..
ye tvAM na pUjayizyanti nindantyajYAnato janAH .
lakzmIhInA Bavizyanti tezAM nAgaBayaM sadA ..
tvaM svayaM svargalakzmISca vEkuRWe kamalAlayA .
nArAyaRAMSo BagavAn jaratkArurmunISvaraH ..
tapasA tejasA tvAYca manasA sasfje pitA .
asmAkaM rakzaRAyEva tena tvaM manasABiDA ..
manasA devituM SaktA svAtmanA sidDayoginI .
tena tvaM manasAdevI pUjitA vanditA Bave ..
yAM BaktyA manasA devAH pUjayantyaniSaM BfSam .
tena tvAM manasAM devIM pravadanti purAvidaH ..
sattvarUpA ca devi ! tvaM SaSvatsattvanizevayA .
yo hi yad BAvayennityaM sa tat prApnoti tatsamaH ..
indraSca manasAM jYAtvA gfhItvA BaginIYca
tAm .
prajagAma svaBavanaM BUzAvAsaHparicCadAm ..
puttreRa sArdDaM sA devI ciraM tasTO piturgfhe .
BrAtfBiH pUjitA SaSvanmAnyA vandyA ca sarvvataH ..
golokAt suraBI brahman ! tatrAgatya supUji-
tAm .
tAM snApayitvA kzIreRa pUjayAmAsa sAdaram ..
jYAnaYca kaTayAmAsa gopyaM sarvvasudurlaBam .
tayA devyA pUjitA sA svarlokaYca punaryayO ..
idaM stotraM puRyabIjaM tAM saMpUjya ca yaH paWet .
tasya nAgaBayaM nAsti tasya vaMSodBavasya ca ..
vizaM Bavet suDAtulyaM sidDastotro yadA Bavet .
paYcalakzajapenEva sidDastotro BavennaraH .
sarpaSAyI Bavet so'pi niScitaM sarpavAhanaH ..”
iti brahmavEvartte prakftiKaRqe 46 aDyAyaH ..
DanvantarikftamanasADyAnapUjAdi yaTA, --
DanvantariruvAca .
“ihAgacCa jagadgOri ! gfhARa mama pUjanam .
pUjyA tvaM trizu lokezu parA kaSyapakanyake ! ..
tvayA jitaM jagat sarvvaM devi ! vizRusvarUpayA .
tena te'straprayogaSca na kfto raRaBUmizu ..
ityuktvA saMyato BUtvA BaktinamrAtmakanDaraH .
gfhItvA SuklakusumaM DyAnaM karttuM samudyataH ..
cArucampakavarRABAM sarvvANgasumanoharAm .
IzadDAsyaprasannAsyAM SoBitAM sUkzmavAsasA ..
kavarIBAraSoBAQyAM ratnABaraRaBUzitAm .
sarvvABayapradAM devIM BaktAnugrahakAtarAm ..
sarvvavidyApradAM SAntAM sarvvavidyAviSAradAm ..
nAgendravAhinIM devIM Baje nAgeSvarIM parAm ..
DyAtvEvaM kusumaM dattvA nAnAdravyasamanvitam .
dattvA zoqaSopacAraM pUjayAmAsa tAM priye ! ..
stotraYcakAra BaktyA ca pulakAYcitavigrahaH .
puwAYjaliyuto BUtvA BaktinamrAtmakanDaraH .. * ..
[Page3-610-a+ 52]
DanvantariruvAca .
namaH sidDisvarUpAyE sidDidAyE namo namaH .
namaH kaSyapakanyAyE varadAyE namo namaH ..
namaH SaNkarakanyAyE SaNkarAyE namo namaH .
namaste nAgavAhinyE nAgeSvaryyE namo namaH ..
namo nAgaBaginyE ca yoginyE ca namo namaH .
namo'stIkajananyE ca jananyE jagatAM namaH ..
namo jaratkArunAmne jaratkArustriyE namaH ..
namaSciraM tapasvinyE suKadAyE namo namaH .
namastapaHsvarUpAyE PaladAyE namo namaH ..
suSIlAyE ca sADvyE ca SAntAyE te namo namaH .
ityevamuktvA BaktyA ca praRanAma prayatnataH ..
tuzwA devI varaM dattvA satvaraM svAlayaM yayO ..”
iti brahmavEvartte SrIkfzRajanmaKaRqe Danvantaridarpa-
BaNgamanasAvijayo nAma 51 aDyAyaH .. * ..
(kAmarUpasTitanadIviSezaH . yaTA, kAlikA-
purARe . 74 . 33 .
“tatastu manasA nAma nadI puRyatamA parA .
saritsA manasAKyA tu tfRabindvavatAritA ..
vESAKaM sakalaM mAsaM yasyAM snAtvA narottamaH .
vizRulokamavApyEva tato mokzamavApnuyAt ..”)
<LEND>
