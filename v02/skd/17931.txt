<L>17931<pc>2-802-b<k1>DUmaketuH<k2>DUmaketuH
DUmaketuH¦, puM, (DUmaH ketuScihnaM yasya .) agniH .
(yaTA, mahABArate . 1 . 103 . 17 .
“praBAM samutsfjedarko DUmaketustaTozmatAm ..”)
utpAtaviSezaH . sa DUmABA tArakA . ityamara-
BaratO .. (yaTA, kumAre . 2 . 32 .
“BavallabDavarodIrRastArakAkzo mahAsuraH .
upaplavAya lokAnAM DUmaketurivotTitaH ..”)
grahaBedaH . iti viSvaH .. * .. ketavaSca SiKA-
vanti jyotIMzi sTirARyutpAtarUpARi . tadu-
daye kAlASudDiryaTA, --
“DUmaketO samutpanne grahaRe candrasUryyayoH .
grahARAM saNgare cEva na kuryyAnmaNgalakriyAm ..
ulkApAte ca tridinaM DUme paYca dinAni ca .
vajrapAte dinaYcEkaM varjjayet sarvvakarmmasu ..”
iti gargavacanam ..
BojarAjaH .
“grahe ravIndordDaraRIprakampe
ketUdgamolkApatanAdidoze .
vrate daSAhAni vadanti tajjYA-
strayodaSAhAni vadanti kecit ..”
vajraketUdgamotpAte grahaRe candrasUryyayoH .
prayARantu tyajet kzattraH saptarAtramataHparam ..
brAhmaRaH kzattriyo vESyastyajet karmma trirAtrakam .
SUdrastyaktvA cEkarAtraM sarvvakarmma samAcaret ..”
iti malamAsatattvam ..
aTa ketUnAM saMsTAnam .
“SatamekADikameke sahasamapare vadanti ketUnAm .
bahurUpamekameva prAha munirnAradaH ketum ..”
taTA ca parASaraH . “SatamekottaraM ketUnAM Bavanti
tezAM zoqaSa mftyuniSvAsajAH . dvAdaSAditya-
samBavAH . daSa dakzamaKavilayane rudrakroDajAH .
sapta pEtAmahAH . paYcadaSa varze vOddAlikasya
puttrAH . saptadaSa marIcikaSyapalalAwajAH .
paYca ca prAjApatisahajAH . trayo viBAva-
sujAH . DUmodBavaScEkaH . caturddaSa maTyamAne-
'mfte somena saha samBUtAH . ekastu brahma-
kopajaH ..” * .. gargAdayaH sahasraM vadanti . taTA
ca gargaH .
“amityodayacArARAmaSuBAnAYca darSanam .
AgantFRAM sahasraM syAdgrahARAM saMniboDa me ..”
nAradAKyo munirekameva ketuM bahurUpaM prAha .
yaTA, --
“divyAntarIkzaBOmasTa ekaH ketuH prakIrttitaH .
SuBASuBaPalaM loke dadAtyastamayodaye ..”
tatra DUmaketulakzaRam .
“uktaviparItarUpo na SuBakaro DUmaketurutpannaH .
indrAyuDAnukArI viSezato dvitricUlo vA ..”
“hrasvatanuH prasanna ityasmAduktAt yo viparIto
viSezataH SakracAparUpaketurutpannaH sa DUmaketuH
[Page2-802-c+ 52]
sa ca na SuBakaraH pApaM karotItyarTaH indraDanuH-
sadfSo na SuBakara eva taTA dbiSiKastri-
SiKaSca viSezataH pApaPaladaH . taTA ca samaya-
saMhitAyAm . acirasTito'tivfzwastvastamitaH
snigDamUrttirudaguditaH . hnasvatanuH prasannaH ketu-
rlokasyABAvAya na SuBo viparItoH viSezataH
SakracApasaNkASaH . dvitricatuScUlo vA dakziRa-
saMsTaSca mftyukaraH .” iti BawwotpalakftavarAha-
saMhitAwIkA .. (aSvaviSezaH . yaTA, nakula-
kftASvavEdyake . 4 . 26 .
“pucCadeSe yadAvartto vAjinaH saMpradfSyate .
DUmaketuriti KyAtaH sa tyAjyo dUrato nfpEH ..”
taTAca yuktikalpatarO .
“pfzWavaMSe yadAvartta ekaH saMparilakzyate .
DUmaketuriti KyAtaH sa tyAjyo dUrato nfpEH ..”
mahAdevaH . yaTA, mahABArate . 13 . 17 . 103 .
“DanvantarirDUmaketuskando vESravaRastaTA ..”)
<LEND>
