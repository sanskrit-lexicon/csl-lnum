<L>17165<pc>2-754-c<k1>dohadavatI<k2>dohadavatI
dohadavatI¦, strI, (dohado garBiRyaBilAzo'styasyA
iti . dohada + matup masya vaH . NIp ca .)
annapAnAdidravyaviSezABilAzavatI garBavatI .
iti BarataH .. tatparyyAyaH . SradDAluH 2 . itya-
maraH . 2 . 6 . 21 .. * .. garBiRIkarttavyAkarttavyaM
yaTA, --
“dityAM garBamaTADatta kaSyapaH prAha tAM punaH .
tvayA yatno viDAtavyaH asmin garBe varAnane ! ..
saMvatsaraSatantvekamasminneva tapovane .
sanDyAyAM nEva BoktavyaM garBiRyA varavarRini ! ..
na sTAtavyaM na gantavyaM vfkzamUlezu sarvvadA .
nopaskarezUpaviSenmuzalolUKalAdizu ..
jalaYca nAvagAheta SUnyAgAraYca varjjayet .
valmIkezu na tizWeta na codvignamanA Bavet ..
viliKenna naKErBUmiM nANgAreRa na BasmanA .
na SayAluH sadA tizWedvyAyAmaYca vivarjjayet ..
na tuzANgAraBasmAsTikapAlezu samAviSet .
varjjayet kalahaM loke gAtraBaNgaYca varjjayet ..
na muktakeSA tizWeta nASuciH syAt kadAcana .
na SayItottaraSIrA na cAparaSirAH kvacit ..
na vastrahInA nodbignA na cArdracaraRA satI .
nAmANgalyAM vadedbAcaM na ca hAsyADikABavet ..
kuryyAcca guruSuSrUzAM nityamaNgalatatparA .
sarvvOzaDIBiH kozRena vAriRA snAnamAcaret ..
kftarakzA suBUzA ca vAstupUjanatatparA .
tizWet prasannavadanA BarttuH priyahite ratA ..
dAnaSIlA tftIyAyAM pArvvatyA naktamAcaret .
itivfttA BavennArI viSezeRa tu garBiRI ..
yastu tasyA Bavet puttraH SaMtAyurbudDisaMyutaH .
anyaTA garBapatanamavApnoti na saMSayaH ..
tasmAttvamanayA vfttyA garBe'smin yatnamAcara ..”
iti matsyapurARam ..
<LEND>
