<L>34118<pc>4-505-c<k1>veSyA<k2>veSyA
veSyA¦, strI, wuRqukAvfkzaH . AkanAdi iti BAzA .
iti SabdacandrikA .. (veSamarhati veSena
dIvyatyAcarati veSena paRyayogena jIvati vA .
veSa + yat .) svanAmaKyAtanArI . KAnkI
iti BAzA . tatparyyAyaH . vArastrI 2
gaRikA 3 rUpAjIvA 4 . ityamaraH .. vezyA 5 .
iti tawwIkA .. kzudrA 6 SAlaBaYjikA 7 .
iti jawADaraH .. JarJarA 8 SUlA 9 vAra-
vilAsinI 10 vAravARiH 11 BaRqahAsinI
12 . iti SabdaratnAvalI .. laYjikA 13
banDurA 14 kumBA 15 kAmareKA 16 varvvawI
17 . iti SabdamAlA .. sADAraRastrI 18
paRyANganA 19 paRANganA 20 BujizyA 21
vArabaDUH 22 . iti hemacandraH .. BogyA 23
smaravITikA 24 . iti rAjanirGaRwaH .. tasyA
lakzaRagamanaPalAdi yaTA, --
“pativratA cEkapatnI dvitIye kulawA smftA .
tftIye vfzalI jYeyA caturTe puMScalI smftA ..
[Page4-506-a+ 52]
veSyA ca paYcame zazWe yuNgI ca saptame'zwame .
tata UrdDve mahAveSyA sAspfSyA sarvvajAtizu .. * ..
yo dbijaH kulawANgacCet vfzalIM puMScalImapi .
yuNgIM veSyAM mahAveSyAM avawodaM prayAti saH ..
SatAbdaM kulawAgAmI DfzwAgAmI caturyugam .
zaqguRaM puMScalIgAmI veSyAgAmI guRAzwakam ..
yuNgIgAmI daSaguRaM vasettatra na saMSayaH .
mahAveSyAgAmukaSca tataH SataguRaM Bavet ..
tadeva sarvvagAmI cetyevamAha pitAmahaH .
tatrEva yAtanAM BuNkte yamadUtena tAqitaH ..
tittiriH kulawAgAmI DfzwAgAmI ca vAyasaH .
kokilaH puMScalIgAmI veSyAgAmI vfkastaTA ..
yuNgIgAmI SUkaraSca saptajanmasu BArate .
mahAveSyAgAmukaSca jAyate SAlmalistaruH ..”
iti brahmavEvartte prakftiKaRqe 28 aDyAyaH .. * ..
veSyAgamanapApaM prakIrRakam . tasya prAyaScittam .
tatra sambarttaH .
“paSuveSyABigamane prAjApatyaM viDIyate .”
tena veSyAgamane prAjApatyam . tadaSaktO Denu-
rekA . etat sakfdgamane . aByAse tu . cAndrA-
yaRena cEkena sarvvapApakzayo Bavediti Apa-
stambavacanAccAndrAyaRam . iti prAyaScitta-
vivekaH .. * .. tadannAdikaM nizidDam . yaTA, --
“puMScalyannaYca yo BuNkte puMScalyAjIvajIvanaH .
svalomamAnavarzaYca lAlAkuRqe vasedDruvam ..
tAqito yamadUtena tadBojI tatra tizWati .
tatastrijanmani Bavet kfzRavarRaH paSuH SuciH ..
trijanmani BavecCAgastato Bavet suduHKitaH .
tataScakzuHSUlarogI tataH SudDaH krameRa ca ..”
iti brahmavEvartte prakftiKaRqe 27 aDyAyaH .. * ..
api ca .
“puMScalyannaYca yo BuNkte veSyAnnaYca pativrate .
tadvrajettu dbijo yo hi kAlasUtraM prayAti saH ..
SatavarzaM kAlasUtre sTitvA SUdro BavedDruvam .
tatra janmani rogI ca tataH SudDo BaveddvijaH ..”
iti tatrEva 28 aDyAyaH .. * ..
yAtrAkAle tasyA darSanaM SuBam . yaTA, --
“DenurvvatsaprayuktA vfzaturagaraTA dakziRAvarttavahni-
rdivyastrIpUrRakumBA dvijanfpagaRikAH puzpamAlA
patAkA .
sadyomAMsaM GftaM vA daDi maDu rajataM kAYcanaM
SuklaDAnyaM
dfzwvA SrutvA paWitvA Palamiha laBate mAnavo
gantukAmaH ..”
iti samayapradIpaH ..
<LEND>
