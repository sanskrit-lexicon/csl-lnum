<L>20318<pc>3-047-a<k1>payovrataH<k2>payovrataH
payovrataH¦, puM, (payomAtrapAnasADyo vrataH .) payo-
mAtrapAnarUpavrataviSezaH . yaTA, --
“puRyAM tiTiM samAsAdya yugamanvantarAdikam .
payovratastrirAtraM syAdekarAtramaTApi vA ..”
iti mAtsye 152 aDyAyaH .. * ..
dvAdaSAhasADyavizRuvrataviSezaH . yaTA, --
kaSyapa uvAca .
“etanme BagavAn pfzwaH prajAkAmasya padmajaH .
yadAha te pravakzyAmi vrataM keSavatozaRam ..
PAlgunasyAmale pakze dbAdaSAhaM payovrataH .
arccayedaravindAkzaM BaktyA paramayAnvitaH ..
sinIbAlyAM mfdAlipya snAyAt kroqavidIrRayA .
yadi laByeta vE srotasyetanmantramudIrayet ..
tvaM devyAdivarAheRa rasAyAH sTAnamicCatA .
udDftAsi namastuByaM pApmAnaM me praRASaya ..
nirvvarttitAtmaniyamo devamarccet samAhitaH .
arccAyAM sTaRqile sUryye jale vahnO gurAvapi ..
namastuByaM Bagavate puruzAya mahIyase .
sarvvaBUtanivAsAya vAsudevAya sAkziRe ..
namo'vyaktAya sUkzmAya praDAnapuruzAya ca .
caturviMSadguRajYAya guRasaMKyAnahetave ..
namo dviSIrzRe tripade catuHSfNgAya tantave .
saptahastAya yajYAya trayIvidyAtmane namaH ..
namaH SivAya rudrAya namaH SaktiDarAya ca .
sarvvavidyADipataye BUtAnAM pataye namaH ..
namo hiraRyagarBAya prARAya jagadAtmane .
yogESvaryyaSarIrAya namaste yogahetave ..
namasta AdidevAya sAkziBUtAya te namaH .
nArAyaRAya fzaye narAya haraye namaH ..
namo marakataSyAmavapuze'DigataSriye .
keSavAya namastuByaM namaste pItavAsase ..
tvaM sarvvavaradaH puMsAM vareRya varadarzaBa ! .
ataste Sreyase DIrAH pAdareRumupAsate ..
anvavarttanta yaM devAH SrISca tatpAdapadmayoH .
spfhayanta ivAmodaM BagavAnme prasIdatAm ..
etErmantrErhfzIkeSamAvAhanapuraskftam .
arccayecCradDayA yuktaH pAdyopasparSanAdiBiH ..
arccitvA ganDamAlyAdyEH payasA snApayedbiBum .
vastropavItABaraRapAdyopasparSanEstataH ..
ganDaDUpAdiBiScArcceddbAdaSAkzaravidyayA .
[Page3-047-b+ 52]
sftaM payasi nEvedyaM SAlyannaM viBave sati ..
sasarpiH saguqaM dattvA juhuyAnmUlavidyayA .
niveditaM tadBaktAya dadyAdBuYjIta vA svayam ..
dattvAcamanamarccitvA tAmbUlaYca nivedayet .
japedazwottaraSataM stuvIta stutiBiH praBum ..
kftvA pradakziRaM BUmO praRameddaRqavanmudA .
kftvA Sirasi tacCezaM devamudvAsayettataH ..
dvyavarAn BojayedbiprAn pAyasena yaTocitam .
BuYjIta tEranujYAtaH SezaM sezwaH saBAjitEH ..
brahmacAryyaTa tadrAtryAM SvoBUte praTame'hani .
snAtaH SuciryaToktena viDinA susamAhitaH ..
payasA snApayitvArccedyAvadvratasamApanam .
payoBakzyo vratamidaM caredbizRvarccanAdftaH ..
pUrvvavajjuhuyAdagniM brAhmaRAMScApi Bojayet .
evantvaharahaH kuryyAddvAdaSAhaM payovratam ..
harerArADanaM homamarhaRaM dbijatarpaRam .
pratipaddinamAraBya yAvat SuklatrayodaSIm ..
brahmacaryyamaDaHsvapnaM snAnaM trisavanaYcaret .
varjjayedasadAlApaM BogAnuccAvacAMstaTA ..
ahiMsraH sarvvaBUtAnAM vAsudevaparAyaRaH .
trayodaSyAmaTo vizRoH snapanaM paYcakErviBoH ..
kArayecCAstradfzwena viDinA viDikovidEH .
pUjAYca mahatIM kuryyAdvittaSAWyavivarjjitaH ..
caruM nirUpya payasi SipivizwAya vizRave .
sUktena tena puruzaM yajeta susamAhitaH ..
nEvedyaYcAtiguRavaddadyAt puruzatuzwidam .
AcAryyaM jYAnasampannaM vastrABaraRaDenuBiH ..
tozayedftvijaScEva tadvidDyArADanaM hareH .
BojayettAn guRavatA sadannena Sucismite ..
anyAMYca brAhmaRAn SaktyA ye ca tatra samAgatAH .
dakziRAM gurave dadyAdftvigByaSca yaTArhataH ..
annAdyenASvapAkAMSca prIRayet samupAgatAn .
BuktavatsvaTa sarvvezu dInAnDakfpaRezu ca ..
vizRostat prIRanaM vidvAn BuYjIta saha banDuBiH .
nftyavAditragItESca stutiBiH svastivAcanEH ..
kArayettatkaTABiSca pUjAM Bagavato'nvaham .
etat payovrataM nAma puruzArADanaM param ..
pitAmahenABihitaM mayA te samudAhftam .
tvaYcAnena mahABAge ! samyak cIrRena keSavam ..
AtmanA SudDaBAvena niyatAtmA BajAvyayam .
ayaM vE sarvvayajYAKyaH sarvvavratamiti smftam ..
tapaHsAramidaM Badre dAnaYceSvaratarpaRam .
ta eva niyamAH sAkzAtta eva ca yamottamAH ..
tapo dAnaM vrataM yajYo yena tuzyatyaDokzajaH .
tasmAdetadvrataM Badre prayatA SradDayA cara ..
BagavAn parituzwaste varAnASu viDAsyati ..”
iti SrIBAgavate 8 skanDe 16 ADyAyaH ..
<LEND>
