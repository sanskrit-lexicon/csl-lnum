<L>35727<pc>5-097-c<k1>SivaliNgaM<k2>SivaliNgaM
SivaliNgaM¦, klI, (Sivasya liNgam .) mahAdevasya
SePaH . tasyotpattiryaTA, --
“tatrApi gatvA madano dadarSa vfzaketanam .
dfzwvA praharttukAmo'sya tataH sa prAdravadDaraH ..
tato dAruvanaM GoraM madanABisfto haraH .
viveSa fzayo yatra sapatnIkA vyavasTitAH ..
te cApi fzayaH sarvve dfzwvA mUrDnA natABavan .
tatastAn prAha BagavAn BikzAM me pratidIyatAm
tataste mOninastasTuH sarvva eva maharzayaH .
tadASramARi puRyAni paricakrAma nArada ! ..
taM pravizwaM tadA dfzwvA BArgavAtreyayozitaH .
prakzoBamagaman sarvvA hInasattvAH samantataH ..
fte tvarunDatImenAmanasUyAYca BAvinIm .
etAByAM BarttfpUjAsu kftaM vE susTiraM manaH ..
tataH saMkzuBitAH sarvvA yatra yAti maheSvaraH .
tatra prayAnti kAmArttA madavihvalitendriyAH ..
tyaktvASramARi SUnyAni KAni tA muniyozitaH .
anujagmuryaTA mattaM kariRya iva kuYjaram ..
tatastu fzayo dfzwvA BArgavANgiraso mune .
kroDAnvitAbruvan sarvve liNgo'sya patatAM Buvi
tataH papAta devasya liNgaM pfTvIM vidArayat .
antardDAnaM jagAmATa triSUlI nIlalohitaH ..
tatastatpatitaM liNgaM viBidya vasuDAtalam .
rasAtalaM viveSASu brahmARqaM cordDvato'Binat ..
tataScacAla pfTivI girayaH sarito nagAH .
pAtAlaBuvanAH sarvve jaNgamAjaNgamAH sTitAH ..
saMkzubDAn BuvanAn dfzwvA BUrlokAdIn pitA-
mahaH .
jagAma mADavaM drazwuM kzIrodaM nAma sAgaram ..
tatra dfzwvA hfzIkeSaM praRipatya ca BaktitaH .
uvAca deva BuvanAH kimarTaM kzuBitA viBo ..
[Page5-098-a+ 52]
aTovAca harirbrahman SArvvaM liNga maharziBiH .
pAtitantasya BArArttA saYcacAla vasunDarA ..
tatastadadButamayaM SrutvA devaH pitAmahaH .
tatra gacCAmi deveSa evamAha punaH punaH ..
tataH pitAmaho devaH keSavaSca jagatpatiH .
AjagAma tamuddeSaM yatra liNgaM Bavasya tat ..
tato'nantaM harirliNgaM dfzwvAruhya KageSvaram .
pAtAlaM praviveSATa vismayAttvarito viBuH ..
brahmA padmavimAnena UrdDvamAkramya sarvvagaH .
nEvAntamalaBadbrahmA vismitaH punarAgataH ..
vizRurgatvATa pAtAlaM saptalokaparAyaRaH .
cakrapARirvinizkrAnto leBe'ntaM na mahAmune ..
vizRuM pitAmahaScAha harirbrahmARamAha ca .
namo'stu te SUlapARe namo'stu vfzaBaDvaja .
jImUtavAhana kave sarvvatryambaka SaNkara ..
maheSvara hareSAna suvarRAkza vfzAkape .
dakzayajYakzayakara kAla rudra namo'stu te ..
tvamAdirasya jagatastvaM maDyaM parameSvaraH .
BavAnantaSca BagavAn sarvvagastvaM namo'stu te ..
pulastya uvAca .
evaM saMstUyamAnastu tasmin dAruvane haraH .
surUpI tAvidaM vAkyamuvAca vadatAM varaH ..
hara uvAca .
kimarTaM devatAnATO pariBUtakramantviha .
mAM stuvAte BfSAsusTaM kAmatApitavigraham ..
devAvUcatuH .
tavANgapAtitaM liNgaM yadetadBuvi SaNkara .
etat pragfhyatAM BUyastato deva vadAvahe ..
hara uvAca .
yadyarccayanti tridaSA mama liNgaM surottamO .
tadetat pratigfhRIyAt nAnyaTeti kaTaYcana ..
tataH provAca BagavAnevamastviti keSavaH ..
brahmA svayaYca jagrAha liNgaM kanakapiNgalam .
tataScakAra BagavAMYcAturvarRyaM harArccane ..
SAstrARi cEzAM muKyAni nAnoktividi-
tAni ca .
AdyaM SEvaM pariKyAtamanyat pASupataM mune ..
tftIyaM kAlavadanaM caturTaYca kapAlinam .
SEva AsIt svayaM SaktrirvaSizWasya priyaH sutaH ..
tasya Sizyo baBUvATa gopAyana iti SrutaH .
mahApASupatastvAsIdBAradvAjastapoDanaH ..
tasya Sizyo'pyaBUdrAjA fzaBaH somakeSvaraH .
kAlAsyo BagavAnAsIdApastambastapoDanaH ..
tasya Sizyo vako vESyo nAmnA krATeSvaro
mune .
mahAvratI ca Danadastasya SizyaSca vIryyavAn ..
kundodara iti KyAto jAtyA SUdro mahAtapAH
evaM sa BagavAn brahmA pUjanAya Sivasya ca ..
kftvA tu cAturASramyaM svameva BavanaM gataH .
gate brahmaRi sarvvo'pi tapaH saMhftya taM tadA ..
liNgaM citravane sUkzmaM pratizWApya cacAra ha ..”
iti vAmanapurARe 6 aDyAyaH .. * ..
[Page5-098-b+ 52]
apica .
“tataH sfzwiM cintayato brahmaRo mohitasya ca .
bAliKilyAH samutpannAstapastaptaM samAraBan ..
divyaM varzasahasraM vE tepuste duScaraM tapaH .
tataH kAlena mahatA pArvvatI ca pativratA ..
tezAM tapaH samAlokya cAti devI suduHKitA .
prasAdya devadeveSaM SaNkaraM prAha suvratA ..
kliSyanti bAliKilyASca prasAdArTaM tava praBo .
eteByo'pi priyaM deva viDivat kuru sevayA ..
tacCrutvA vacanaM devyAH pinAkI paracintakaH .
provAca kAnte kAlaYca vacanaM priyayA saha ..
na vetsi devi tattvena Darmmasya gahanA gatiH .
nEte DarmmaM vijAnanti yaTArTaM DarmmacAriRaH ..
na dAsyAmi varaM teByo yasmAtte mUQabudDayaH .
etat SrutvAbravIt devI mA mEvaM SaMsitavratAH ..
tato rudra uvAcedaM devI devaH smitAnanaH .
tizWa tvamatra yAsyAmi yatrEte munisattamAH ..
ityuktA tu tato devI SaNkareRa mahAtmanA .
gacCasve tyAha muditA BarttAraM BuvaneSvarI ..
yatra te munayaH sarvve kAzWalozwasamASritAH .
tAn vilokya tato devo nagnaH sarvvANgasundaraH ..
vanamAlAkftApIqo yuvA BikzAkapAlaBft .
ASrame paryyawan BikzAM munInAM niyatAtmanAm ..
dehi BikzAM tataScoktvA sa BramannASramaM yayO .
taM vilokyASramagataM yozito brahmavAdinAm ..
sakOtukasvaBAvena tasya rUpeRa mohitAH .
procuH parasparaM kAryyamasti paSyAma Bikzukam ..
parasparamitIvoktvA gfhya mUlaPalaM bahu .
gfhARa BikzAmUcustAstaM devaM muniyozitaH ..
tasmE dattvEva tAM BikzAM papracCustAH smarAturAH
nAryya UcuH .
kO'sO nAma vrataviDistayA tApasa sevyate .
yatra nagnena liNgena vanamAlAviBUzitaH ..
BavAn vE tApaso hfdyo hfdyAH smo yadi
manyase .
ityuktastApasastABiH provAca hasitAnanaH ..
idaM mama vrataM kiYcinna rahasyaM prakASate .
SfRvanti bahavo yatra tatra tatra na vidyate ..
tasya vratasya suBagA iti matvA BavizyaTa .
evamuktAstadA tena tAH pratyUcustadA munim ..
tato'Byetya gamizyAmo mune naH kOtukaM mahat
ityuktvA tAstadAtIva jagfhuH pARipallavEH ..
kAciccakarza bAhuByAM kAcit kAmaparA taTA
jAnuByAmaparA nAByAM kacezu lalanAparA ..
aparA tu kawIbanDe cAparA pAdayorapi !
kzoBaM vilokya munaya ASramezu svayozitAm ..
hanyatAmiti saMBAzya kAzWapAzARapARayaH .
pAtayanti ca devasya liNgamudbuDya BIzaRam ..
pAtite tu tato liNge gato'ntardDAnamISvaraH .
devyA sa BagavAn rudraH kElAsaM nagamASritaH ..
patite devadevasya liNge nazwe carAcare .
kzoBo baBUva sumahAnfzIRAM BAvitAtmanAm ..
[Page5-098-c+ 52]
uvAcEko munivarastatra budDimatAM varaH .
viriYciM SaraRaM yAmaH sa hi jYAsyati cezwi-
tam ..
evamuktvA sarvva eva fzayo lajjitA BfSam .
brahmaRaH sadanaM jagmurdevEH saha nizevitam ..
fzaya UcuH .
ajYAnAcca kftaM brahmannasmABirjYAnadurbbalEH .
tasyopaSamane yatnaM kuru sarvvopakAraka ..
brahmovAca .
gacCAmaH SaraRaM devaM SUlapARiM trilocanam .
prasAdAddevadevasya BavizyaTa yaTA purA ..
ityuktvA brahmaRA sArdDaM kElAsaM girimuttamam .
dadfSuste samAsInamumayA sahitaM haram ..
tataH stotuM samArabDo brahmA lokapitAmahaH .
anantAya namastuByaM varadAya pinAkine ..
evaM stuto mahAdevo brahmaRA fziBistaTA .
uvAca mAM mA vrajatu liNgaM BoH purataH punaH ..
kriyatAM madvacaH SIGraM yena me prItiruttamA .
Bavizyati prakfzwA yA liNgasyAtra na saMSayaH ..
ye liNgaM pUjayizvanti mama BaktisamASritAH .
na tezAM durlaBaM kiYcit Bavizyati hitaM
Palam ..”
iti vAmane 42 aDyAyaH .. * ..
kurukzetrasTitAni liNgAni yaTA, --
sanatkumAra uvAca .
“vawasya dakziRe BAge cakratIrTaM prakIrttitam .
sTARorvawasya pUrvveRa mama tIrTaM prakIrttitam ..
sTARorvawasyottaratastIrTaM gAReSvaraM matam .
sTARowarvasya paScimataH skandatIrTaM prakIrttitam ..
imAni puRyatIrTAni maDye rudravawaH sTitaH .
mahAdevaM samaByarccya prApnoti paramaM padam ..
vawasya cottare pArSve takzakeRa mahAtmanA .
pratizWitaM mahAliNgaM sarvvakAmapradAyakam ..
vawasya pUrvvadigBAge viSvakarmmakftaM mahat .
liNgaM pratyaNmuKaM dfzwvA sidDimApnoti mAnavaH ..
tatrEva liNgarUpeRa saMsTitA yA sarasvatI .
tAM praRamya prayatnena budDiM meDAYca vindati ..
vawapArSvasTitaM liNgaM brahmaRA tat pratizWitam .
dfzwvA vaweSvaraM devaM prayAti paramaM padam ..
tataH sTARuvawaM dfzwvA kftvA cApi pradakziRam .
pradakziRIkftA tena sapta dvIpA vasunDarA ..
sTARoH paScimadigBAge nakulISo gaRaH
smftaH .
tamaByarccya prayatnena sarvvapApEH pramucyate ..
tasya dakziRadigBAge tIrTaM rudrAkaraM smftam .
tasmin snAtaH sarvvatIrTasnAto Bavati mAnavaH ..
tasya cottaradigBAge rAvaRena mahAtmanA .
pratizWitaM mahAliNgaM gokarRaM nAma nAmataH ..
AzAQamAse yA kfzRA Bavizyati caturdaSI .
tasyAM paSyati gokarRaM tasya puRyaPalaM SfRu ..
kAmato'kAmato vApi yat pApaM tena saYci-
tam .
[Page5-099-a+ 52]
tasmAdvimucyate pApAt pUjayitvA haraM SuciH ..
kOmArabrahmacaryyeRa yat puRyaM prApyate narEH .
tat puRyaM sakalaM tezAmazwamyAM yo'rccayecCivam
yadicCet paramaM rUpaM sOBAgyaM Danasampadam .
kumAreSvaramAhAtmyAt siDyate nAtra saMSayaH ..
tasya cottaradigBAge liNgapUjAM viBIzaRaH .
ajaraScAmaraScEva kalpayitvA baBUva ha ..
AzAQasya tu mAsasya SuklA yA cAzwamI
Bavet .
tasyAmpUjya sopavAsaScAmftatvamavApnuyAt ..
pUrvvESca pUjitaM liNgaM tasmin sTAne dvijottama .
pUjayitvA prayatnena sarvakAmamavApnuyAt ..
dUzaRastriSirAScEva tatra pUjya maheSvaram .
yaTABilazitAn kAmAnavApaturmudAnvitO ..
cEtre mAsi site pakze yo narastatra pUjayet .
tasya tO varadO devO prayacCetAM hi vAYCitam ..
sTAnorvawasya pUrvveRa hastipAdeSvaraH sTitaH .
taM dfzwvA mucyate pApEranyajanmasamudBavEH ..
tasya dakziRato liNgaM hArItasya fzeH
sTitam .
yaM praRamya prayatnena sidDimAptoti mAnavaH ..
tasya dakziRapArSve tu hAritasya mahAtmanaH .
liNgaM trElokyaviKyAtaM sarvvapApaharaM Sivam ..
kaNkAlarUpiRA cApi rudreRASu mahAtmanA .
pratizWitaM mahAliNgaM sarvvapApavinASanam ..
BuktimuktipradaM proktaM sarvakilvizanASanam .
talliNgasparSanAdeva agnizwomaPalaM laBet ..
tasya paScimadigBAge liNgaM sidDapratizWitam .
sidDeSvaraM Buvi KyAtaM sarvvasidDipradAyakam ..
taddarSanAt pUjanAcca sarvvasidDiM hi bindati .
tasya dakziRadigBAge mfkaRqena mahAtmanA ..
pratizWitaM yattu liNgaM darSanAt sidDidAyakam .
tasya pUrvve ca digBAge Adityena mahAtmanA ..
pratizWitaM liNgavaraM sarvvakilvizanASanam .
citrANgadastu ganDarvvo ramBA cApsarasAM varA ..
parasparaM sAnurAgO sTARudarSanakANkziRO .
dfzwvA sTARuM pUjayitvA sAnurAgO parasparam ..
Agamya varadaM devaM pratizWApya maheSvaram .
citrANgadeSvaraM dfzwvA taTA ramBeSvaraM hija ..
suBago darSanIyaSca kule janma samApnuyAt .
tasya dakziRato liNgaM SaktriRA sTApitaM purA ..
tasya prasAdAt samprAptaM manasAcintitaM Palam .
parASareRa muninA taTEvArADya SaNkaram ..
prAptaM kavitvaM paramaM darSanAcCaNkarasya ca .
vedavyAsena muninA cArADya parameSvaram ..
sarvvajYatvaM brahmajYAnaM prAptaM devaprasAdataH .
sTARoH paScimadigBAge vAyunA jagadAyunA ..
pratizWitaM mahAliNgaM darSanAt pApanASanam .
tasyApi dakziRe BAge liNgaM hEmavateSvaram ..
pratizWitaM puRyakftA darSanAt sidDidAyakam .
tasyApi paScime BAge kArttavIryyeRa sTApitam ..
liNgaM pApaharaM sadyo darSanAt puRyamApnuyAt .
[Page5-099-b+ 52]
tasyApyuttaradigBAge tatpArSve sTApitaM punaH ..
ArADya hanumAMScApa sidDiM devaprasAdataH .
tasyEva pUrvvadigBAge vizRunA praBavizRunA ..
ArADya varadaM devaM cakraM labDaM sudarSanam .
tasyApi pUrvvadigBAge indreRa varuRena ca ..
pratizWitO liNgavarO sarvvakAmapradAyakO .
etAni muniBiH sADyErAdityErvasuBistaTA ..
sevitAni prayatnena sarvvapApaharARi vE .
sTARuliNgasya paritaH fziBistattvadarSiBiH ..
pratizWitAni liNgAni yezAM saMKyA na vidyate .
taTAhyuttarataScEva yAvadoGavatI nadI ..
sahasramekaM liNgAnAM devapaScimataH sTitam .
tasyApi pUrvadigBAge bAliKilyErmmaharziBiH ..
pratizWitA rudrakowiryAvat sannihitaM saraH .
dakziRena tu devasya ganDarvvEryakzakinnarEH ..
pratizWitAni liNgAni tezAM saMKyA na vidyate .
tisraH kowyardDakowI ca liNgAnAM vAyurabravIt ..
asaMKyAtAH sahasrARi ye rudrA sTARu-
mASritAH .
etajjYAtvA SraddaDAnaH sTARuliNgaM samASrayet ..
yasya pramAdAt prApnoti manasA cintitaM Palam
akAmo vA sakAmo vA pratizWya sTARu-
mandiram ..
viBuktaH pAtakErGorEH prApnoti paramaM padam .
cEtramAse trayodaSyAM dine puRyatame SuBe ..
pratizWitaM sTARuliNgaM brahmaRA lokaDAriRA .
fziBirdevasaMGESca pUjitaM SASvatIH samAH ..
tasmin kAle nirAhArA mAnavAH SradDayA-
nvitAH .
pUjayanti SivaM ye vE te yAnti paramaM padam ..
sTARutIrTamidaM jYAtvA ye kurvanti pradakziRam .
pradakziRIkftA tEstu saptadvIpA vamunDarA ..”
iti vAmaRapurARe 43 aDyAyaH .. * ..
ekagfhe liNgadvayArccananizeDo yaTA, --
“gehe liNgadvayaM nArccyaM SAlagrAmadvayaM taTA .
dve cakre dvArakAyAstu nArccyaM sUryyadvayaM taTA ..”
tannirmmAlyaBakzaRaviDinizeDo yaTA, --
“aBakzyaM SivanirmmAlyaM patraM puzpaM PalaM jalam .
SAlagrAmaSilAyogAt pAvanaM tadBavet sadA ..”
iti vArAhe rOpyasOvarRArccAsTApananAmA-
DyAyaH .. * .. liNgapUjAM vinAnyapUjAkaraRanizeDo
yaTA, --
“liNgapUjAM vinA devi ! anyapUjAM karoti yaH
viPalA tasya pUjA syAdante narakamApluyAt .
tasmAlliNgaM maheSAni praTamaM paripUjayeta ..” * ..
tatpUjanapraSaMsA yaTA, --
“yadrAzwraM liNgapUjAyAM rahitaM satataM priye .
tadrAzwraM patitaM manye vizWABUmisamaM smftam ..
brahmakzattriyaviw devi yadi liNgaM na pUjayet .
tatkzaRAt parameSAni trayaScARqAlatAM vrajet ..
SUdraSca parameSAni sadA SUkaravat priye .
pUjayet parameSAni catvAro brAhmaRAdayaH ..
[Page5-099-c+ 52]
SivArccanantu pUjAsu yadgfhe varjjitaM sadA .
vizWAgarttasamaM devi tadgfhaM vidDi pArvvati ..
SAkto vA vEzRavo vApi SEvo vA parameSvari .
AdO liNgaM samaByarccya vilvapatrErvarAnane ..
paScAdanyaM maheSAni SivaM prArTya prapUjayet .
SivapUjAM vinA devi ! anyapUjAM karoti yaH ..
sa eva rasanAhInaH kumBIro jAyate priye .
nirmmAya pArTivaM liNgaM rudraM saMhArarUpiRam ..
ASutozaM mahAdevaM SaNkaraM vfzamaDvajam .
nirmmAya pArTivaM liNgaM viDivat pUjayet
Sivam ..
SivapUjA maheSAni yadgfhe satataM priye .
kASIpuraM maheSAni tadgfhaM varavarRini .
SivaliNgaM prapUjyATa sarvvapUjAPalaM laBed ..” * ..
caturviDaliNgaM yaTA, --
“caturdDA pArTivaM liNgaM mftsnABedena pArvvati .
SuklaM raktaM taTA pItaM kfzRaYca parameSvari ..
Suklantu brAhmaRe SastaM kzattriye raktamizyate .
haritaM vESyajAtO tu kfzRaM SUdre prakIrttitam .
candanaYca maheSAni sarvvajAtizu Sasyate ..”
iti liNgArccanatantre 1 . 2 . 3 pawalAH .. * ..
asya paYcavaktrARi yaTA, --
“tat sarvvaM SfRu cArvvaNgi pArTivasya muKaM priye .
viBAvya muKapadmaM hi Sivasya varavarRini ..
sadyojAtaM vAmadevamaGoraYca tataH param .
tatpuruzaM taTeSAnaM paYcavaktraM prakIrttitam ..
sadyojAtaYca vE SuklaM SudDasPawikasanniBam .
pItavarRaM taTA sOmyaM vAmadevaM manoharam ..
kfzRavarRamaGoraYca samaM BImavivardDanam .
raktaM tatpuruzaM devaM divyamUrttimanoharam ..
SyAmalaYca taTeSAnaM sarvvadevaSivAtmakam .
cintayet paScime cAdyaM dvitIyantu taTottare ..
aGoraM dakziRe devaM pUrvve tatpuruzaM taTA .
ISAnaM maDyato DyeyaM cintayet BaktitatparaH ..”
iti tatrEva 6 pawalaH .. * ..
asya pUjAyAM muKavAdyakaraRAvaSyakatvaM yaTA,
“saMpUjya pArTivaM liNgaM paraM brahma svayaM priye .
tatastu liNgakavacaM paWitvA kamalAnane ..
muKavAdyaM sanftyaM hi kftvA tu parameSvari .
mAtfkAmantrasahitaM muKavAdyaM sudurllaBam ..
akArAdikzakArAntaM anulomaviloBataH .
uccAryya parameSAni muKavAdyaM Srucismite ..
sabinduvarRamuccAryya paYcASanmAtfkAM priye .
anulomavilomena sarvveRa ca varAnane ..
anenEva viDAnena muKavAdyaM karoti yaH .
sa sidDaH sagaRaH so'pi sa Sivo nAtra saMSayaH ..
mftyuYjayo'haM deveSi muKavAdyaprasAdataH .
yasmin kAle maheSAni asuro balavadBaveta ..
tasmin kAle maheSAni muKavAdyaM karomyaham
tat SrutvA parameSAni asurA rAkzaSASca ye ..
palAyante maheSAni tat SrutvA parameSvarI .
ye narA Bavi tizWanti maKavAdyaM vinA priye ..
[Page5-100-a+ 52]
sa sarvvayAtanA BogI ante kumBiratAM vrajet ..”
iti ca tatrEva 8 pawalaH .. * ..
asya nirmmAlyaBojanadozakAraRam yaTA, --
devyuvAca .
“durlaBaM tava nirmAlyaM brahmAdInAM kfpAniDe .
tatkaTaM parameSAna nirmAlyaM tava dUzitam ..
ISvara uvAca .
maDyasTAnasTitaM yattu tanmuKaM parameSvari .
SyAmalaM tattu ISAnaM sadA urdDvaM Sucismite ..
kAlAgnirUpiRaM tattu sarvvaSaktimayaM sadA .
tejomayaM maheSAni muKamUrdDvaM varAnane ..
kzIrodamaTane devi utTitaM garalaM mahat .
tataH karatalIkftya tadvizaM parameSvari ..
nipItaM tadvizaM sUkzmaM tIkzRaM brahmARqanASanam .
tadvizaM kaRWadeSe tu sTitaM hi sarvadA mama ..
tataHpraBfti deviSi muKaM jvAlAyate sadA .
patraM vA yadi vApuzpaM PalaM vA varavaRini ..
anyaM hi parameSAni upacAraM manoharam .
yo dadyAt parameSAni manmuKopari pArvvati ..
agrAhyaM tattu nirmmAlyaM sAkzAdbrahmamayaM yataH
etattu parameSAni nirmmAlyaM yastu DArayet ..
ma BrazwojAyate devi nizkf tirnAsti tatra vE .
agrAhyaM mama nirmmAlyaM ataeba varAnane ..
yaddattaM sammuKe devi zuzpaM vA patramuttamam .
tannirmmAlyaM maheSAnti gfhnIyAt SirasA sadA
praTamaM vizRave dattvA vizRumantreRa pArvvati .
nirmmAlyaM mama deveSi vizRorgrAhyaM varAnane ..
devAsuramanuzyASca ganDarvvA kinnarAdayaH .
te sarvve parameSAni varAkAH kzudrabudDayaH .
nirmmAlyezu ca deveSi aDikArI kaTaM Bavet ..”
iti ca tatrEva 13 . 14 pawalO .. * ..
“caturddaSyAM maheSAni SuklAyAM varavarRini .
kfzRAyAM vA maheSAni amAvAsyAM viSezataH .
nirmAya ca caturddaSyAM liNgaM BaktyA ca pUjayet .
ekahaste maheSAni nirmAya pArTivaM Sivam ..
dakziRe vAmahaste vA nirmAya ye ca pArTivam .
tatPala parameSAni lakzaliNgasamaM Bavet ..”
iti liNgArccanatantram .. * ..
bARaliNgalakzaRAdikaM bARaliNgaSabdedrazwavyam ..
aTa rOdraliNgalakzaRam . vIramitrodayaDftam .
“nadI samudBavaM rOdramanyonyasya viGazaRAt .
nadIvegAt samaM snigDaM sajAtaM rOdramucyate ..”
mamuccaye'pi .
“saritpravAhasaMsTAnaM bARaliNgasamAkfti .
tadanyadapi bodDavyaM rOdraliNgaM suKAvaham ..
nadIsAranarmmadAyAM bARaliNgasamAkfti .
tadanyadapi bodDavyaM liNgaM rOdraM Bavizyati ..
rOdraliNgaM taTAKyAtaM bARaliNgasamAkfti .
SvetaraktaM taTA pittaM kfzRaM viprAdipUjitam ..
svaBAvAt kfzRavarRaM vA sarvvajAtizu sidDidam .
narmmadAsamBavaM rOdraM bARaliNgavadIritam ..”
iti rOdraliNgalakzaRam ..
[Page5-100-b+ 52]
SivanABilakzaRaRaM tacCabde drazwavyam .. * .. aTa
dEvaliNgalakzaRam . dEvaliNgamaDikftya sidDAnta-
SeKare .
“karasaMpuwasaMsparSaM SUlawaNkenduBUzitam .
reKAkowarasaMyuktaM nimnonnatasamannitam .
dIrGAkAraYca yalliNgaM brahmaBAgAdivarjjitam ..”
aTa golaliNgalakzaRam .
“liNgaM golamiti proktaM golakaM procyate'DunA .
kuzmARqasya PalAkAraM nAgaraNgaPalopamam .
kAkaqimbaPalAkAraM golaliNgamitIritam ..”
iti golaliNgalakzaRam .. * ..
aTArzaliNgalakzaRam . tatrEva .
“nAnAkolaPalAkAraM brahmasUtravivarttanam .
mUle sTUlaYca yalliNgaM kapitTaPalasanniBam ..
nAlasya vA PalAkAraM maDye sTUlaYca yadBavet .
maDye sTUlaM varaM liNgamfzivARamudIritam ..”
ityarGaliNgalakzaRam .. * ..
liNgaM hi dviviDamakftrimaM kftrimaYca . akf-
trimaM svayamBUtaM svayamBu bARaliNgAdi . kftrimaM
nirmmitaM DAtuliNgAdi . sidDAntaSeKare .
“talliNgaM dviviGaM jYeyamacalaYca calaM taTA .
pratTekaM triviDaM jYeyaM liNgaM taduBayAtmakam ..
prAsAde sTApitaM liNgamacalaM tacCilAdijam .
sTApitaM acalaM gehe sTiraM liNgamayojite ..
paYcaDA tat sTitaM liNgaM svayamBu dEvapAlakam .
ArzaYca mAnasaM liNgaM tezAM lakzaRamucyate ..
sidDAntaSeKare .
“nAnAcCridrasusaMyuktaM nAnAvarRasamanvitam .
adfzwamUlaM yalliNgaM karkaSaM Buvi dfSyate ..
tat liNgantu svayamBatamaparaM lakzaRAcyutam .
svayamBu liNgamityuktaM tacca nAnAviDaM matam ..
SaNKABamastakaM liNgaM vEzRavaM tadudAhftam .
padmABamastakaM brAhmaM CatrABaM SAkramacyate ..
SiroyugmaM taTAgneyaM tripadaM yAmyamIritam .
KaNgABaM nErftaM liNgaM vAruRaM kalasAkfti ..
vAyavyaM DvajavA~lliNgaM kOberantu gadAnvitam .
ISAnasya triSUlABaM lokapAlAdiniHsftam .
svayamBu liNgamAKyAtaM sarvvaSAstraviSAradeH ..”
iti svayamBuliNgalakzaRam .. * ..
matsyasUkte .
“dfzwvA liNgaM maheSasya svayamBUtasya pArvvati .
sarvvapApavinirmuktaH pare brahmaRi lIyate ..” * ..
etezAM pUjAPalantu tatrEva .
“viSezAcCElajaM muktyE Buktaye cAnuzaNgataH .
pArTivaM Buktaye SastaM muktaye cAnuzaNgataH ..
evaM vE dArujaM jYeyaM cihnaliNgaM taTA punaH .
sTiralakzmIprada jYeyaM hEmaM rAjyapradaYca tat .
puttravfdDikaraM tAmraM rANgamAyuHpravardDanam ..”
padmapurARam .
“pAradaYca mahABUtyE sOBAgyAya ca mOkti-
kam .
candrakAntaM mftyujit syAdGAwakaM sarvvakAmadam ..”
[Page5-100-c+ 52]
vIramitrodayaDftakalpottare'pi .
“sarvvA PalapradA BUmirmaRayastadvadeva hi .
anantAdyAH smftA hyazwO maRayo vidyudujjvalAH ..
rAtrO prakASakAH sarvve vizAdyAGAtakAriRaH .
nAnAvarRAstu vijYeyA rasErganDESca rUpataH ..
vajrAdyAH sPAwikAdyASca guqAnnAdivini-
rmmitam .
sarvvakAmapradaM puMsAM liNgaM tAtkAlikaM matam ..”
lakzaRasamuccaye .
“gAnDaM sOByAgyadaM liNgaM pOzpaM muktipradAya-
kam .”
taTA .
“nAnAguRodBavaM liNgaM nAnAkAmapradAyakam .
sEkataM guRadaM liNgaM sOByAgyAya ca lAvaRam ..
uccAwane tu pASAptaM mOlaM SatrukzayAvaham .
tAtkAlikaM daridraSca kftvA BaktyA samarccayet ..
taTA .
“kasturikayA dvO BAgO catvAraScandanasya ca .
kuNkumasya trayaScEva SaSinA ca catuHsamam ..
etadvE ganDaliNgantu kftvA saMpUjya BaktitaH .
SivasAyujyamApnoti banDuBiH sahito naraH ..
kAryyaM puzpamayaM liNgaM hayaganDasamanvitam .
navaKaRqAM DarAM BuktAM gaReSo'DipatirBavet ..
rajoBirnirmmitaM liNgaM yaH pUjayati BaktitaH .
vidyADarapadaM prApya paScAt Sivasamo Bavet ..
SrIkAmo goSakflliNgaM kftvA BaktyA prapUjayet
svacCena kApilenEva gomayena prakalpayet ..
kAryyaM yazwikramaM liNgaM yavagoDUmaSAlijam .
SrIkAmaH puzwikAmaSca puttrakAmastadarccayet ..
sitAKaRqamayaM liNgaM kAryyamArogyavardDanam .
vaSye lavaRajaM liNgaM tAlatrikawukAnvitam ..
gavyaDftamayaM liNgaM saMpUjya budDivardDanam .
lavaRena ca sOBAgyaM pArTivaM sarvvakAmadam ..
kAmadaM tilapizwotTaM tuzotTaM mAraRe smftam .
BasmotTaM sarvvaPaladaM guqotTaM prItivardDanam ..
ganDotTaM guRadaM BUri SarkarotTaM suKapradam .
vaMSANkurotTaM vaSakaraM gomayaM sarvvarogadam ..
keSAsTisamBava liNgaM sarvvaSatruvinASanam .
kzoBaRe mAraRe pizwasamBavaM liNgamuttamam ..
dAridyradaM drumodBUtaM pizwaM sArasvatapradam .
daDidugDodBavaM liNgaM kIrttilakzmIsuKapradam .
DAnyadaM DAnyaja liNgaM PalotTaM PaladaM Bavet ..
puzpotTaM divyaBogAyurmuktyE DAvIPalodBavam .
navanItodBavaM liNgaM kIrttisOBAgyavardDanam ..
dUrvAkARqasamudBUtamapamftyuvinASanam .
karpUrasamBavaM liNgaM calA vE BuktimuktidA .
ayaskAntaM caturdDA tu jYeyaM sAmAnyasidDizu ..”
iti garuqapurARam ..
“sarvvaM maRiBavaM SrezWaM tatra vajramaricCidi .
yamaliNgaM mahABUtyE sOBAgyAya ca mOktikam ..
puzwimUlaM mahAnolaM jyotistIrasamudBavam .
spaSaka kulasannasatyE tEjasaM sUryyakAntajam ..
[Page5-101-a+ 52]
candrApIqaM mftyujitaM sPAwikaM sarvvakAmawam .
SUlAKyamaRijaM SatrukzayATaM mOktikaM taTA ..
ApatyaM hIrakaM jYeya rogahfnmOktikodBavam .
SuBakft puzkalaM tIrTe vEduryyaM Satrudarpahft .
nIlaM lakzmIpradaM jYeyaM sPAwikaM sarvvakAmadam ..”
iti sArasaMgrahaH ..
“mahAmuktipradaM hEmaM rAjataM BUtivardDanam .
ArakUwaM taTA kAMsyaM SfRu sAmAnyamuktidam ..
trapusIsAyasaM liNgaM SatrURAM nASane hitam .
kIrttidaM kAMsyajaM liNgaM rAjataM puttravardvanam ..
pEttalaM BuktimuktyarTaM miSrajaM sarvvasidDidam ..”
iti kAlottaratantram ..
tatrEva SivanAradasaMvAde .
“pitFRAM muktaye liNgaM pujyaM rajatasamBavam .
hEmajaM satyalokasya prAptaye pUjayet pumAn .
pUjayettAmrajaM liNgaM puzwikAmo hi mAnavaH ..”
matsyasUkte .
“tAmraliNgaM kalO nArccet rEtyasya sIsakasya ca
raktacandanaliNgaYca SaNKakAMsyAyasaM taTA ..” * ..
mAtfkABedatantre 12 pawale .
“pArTive SivapUjAyAM sarvvasidDiyuto Bavet .
pAzARe SivapUjAyAM dviguRaM PalamIritam ..
svarRaliNge ca pUjAyAM SatrURAM nASanaM matam .
sarvvasidDISvaro rOpye PalaM tasmAccaturguRam ..
tAmre puzwiM vijAnIyAt kAMsye ca DanasaMkzayaH
gaNgAyAYca lakzaguRaM lAkzAyAM rogavAn Bavet ..
sPAwike sarvvasidDiH syAttaTA marakate priye .
lOdvaliNge ripornASaM kAmadaM BasmaliNgakam ..
vAlukAyAM kAmyasidDirgomaye ripuhiMsanam .
savvaliNgasya mAhAtmyaM DarmmakAmArTamokzadam
saMskAreRa vinA devi pAzARAdO na pUjayet ..”
tatsaMskArastatrE yaTA, --
“rOpyaYca svarRaliNgaYca svarRapAtre niDAya ca .
tasmAduttolya talliNgaM dugDamaDye dinatrayam ..
tryambakeRa snApayitvA kAlarudraM prapUjayet .
voqaSenopacAreRa vedyAntu pArvvatIM yajet ..
tasmAduttolya talliNga gaNgAtoye dinatrayam .
tato vedoktaviDinA saMskAramAcaret suDIH ..”
lakzaRahInaliNgapUjane dozo yaTA, --
“liNga sulakzaRa kuryyAt tyajelliNgamalakzaRam .
dErGyahone BavedvyADiraDike SatruvardDanam ..
mAnahIne vinASaH syAdaDike ca SiSukzayaH .
vistAre cADike hIne rAzwranASo Bavet Druvam ..
pIWahIne tu dAridryaM Sirohone kulakzayaH .
brahmasUtravihIne ca rAjYAM rAzwvaYca naSyati .
tasmAt sarvvaprayatnena liNgaM kuryyAt sulakzaRam ..”
aTa liNgapramARam .
devyuvAca .
“liNgapramARaM deveSa kaTayasva mayi praBo .
pArTive ca SilAdO ca viSezo yatra yadBavet ..
SrISiva uvA ca !
mfttikAtolakaM grAhyamaTavA tolakadvayam .
[Page5-101-b+ 52]
etadanyanna kurvvota kadAcidapi pArvvati ! ..”
iti mAtfkABedatantre 7 pawalaH ..
api ca .
“mfttikAtolakaM grAhyamaTavA tolakadvayam .
trisUtrasya pramARena GawanaM kArayedbuDaH .
aNgu zWaparvva mAnantu kftvA liNgaM prapUjayet ..”
iti zawkarmmadIpikADftaviSvasAratantram .. * ..
trisUtrIkaraRamuktaM kAlottare .
“liNge vedyAM taTA pIWe samasUtranipAtanAt .
samaYcEva vijAnIyAt trisUtrIkaraRantvidam ..”
mfttikABadena brAhmaRAdInAM pUjAPalasya praSa-
statvamuktaM tatrEva .
“SuklaM hi pArTivaM liNgaM nirmmAya yastu pUjayet .
sa eva parameSAni trivargaPalaBAgBavet ..
kzattriyastu varArohe raktaM nirmmAya pArTivam .
pUjayet satataM yastu trivagaPalaBAgBavet ..
haritaM pArTivaM devi nirmmAya yastu pUjayet .
sa ca vESyo maheSAni trivargaPalaBAgBavet ..
kfzRaM hi pArTivaM liNgaM nirmmAya yastu pUjayet
sa SUdraH parameSAni trivargaPalaBAgBavet ..
SilAdO ca maheSAni sTUlaYca PaladAyakam .
aNguzWamAnaM deveSi yadvA hemAdrimAnakam ..
krameRa devadeveSi PalaM bahuviDaM laBet .
sTUlAt sTUlataraM liNgaM rudrAkzaM parameSvari .
pUjanANgAraRAddevi PalaM bahuviDaM smftam ..”
sTUlAt sTUlataramiti pArTivaliNge taraparam .
mfttikAtolakaM grAhyamityAdivacanAt .. * ..
SilAsPAwikamarakatAdInAM paYcasUtrIkaraRa-
muktam . yaTA, --
“SivaliNgasya yanmAnaM tanmAnaM dakzasavyayoH .
yonyagramapi yanmAnaM tadaDo'pi taTA Bavet ..”
iti lENgam ..
“liNgasya yAdfgvistAraH pariRAho'pi tAdfSaH
liNgasya dviguRA vedI yonistadardDasammitA ..
kurvvotANgazWato hrasvaM na kadAcidapi kvacit .
ratnAdiSivanirmmARe mAnamicCAvaSAdBavet ..”
iti tantrAntaram ..
liNgaSabdavyutprattiryaTA, --
“AkASaM liNgamityAhuH pfTivI tasya
pIWikA .
AlayaH sarvvadevAnAM layanAlliNgamucyate ..”
iti skandapurARam .. * ..
liNgamahimA yaTA, --
Siva ucAca .
“na tuzyAmyarccito'rccAyAM puzpaDUpanivedanEH .
liNge'rccite taTAtyarTaM paraM tuzyAmi pArvvati ..
eza devi purA kftye jInA'haM sarvvadEvatEH ..
liNgatvAlliNgamityuktaM sadevAsurakinnarEH ..
prayacCAmi divaM devi yo malliNgArccane rataH .
tyaktvA sarvvARi pApAni nirgado dagDakalpazaH .
manmanA mannamaskAro mAmeva pratipadyate ..”
iti vIramitrodayaDftaskandapurARam .. * ..
[Page5-101-c+ 52]
dravyaviSezeRa pUjAdiPalamapi tatrEva .
“vastrapUtajalErliNgaM snapitvA mama mAnavAH .
lakzARAYcASvameDAnAM PalamApnoti sattamaH ..
suganDicandanaramErliNgamAlipya BaktitaH .
Alipyate surastrIBiH suganDEyakzakarddamEH ..” * ..
liNgapUjanAkaraRe dozastatpUjAPalaYca tatrEva
SivanAradasaMvAde .
“vinA liNgArccanaMyasya kAlo gacCati nityaSaH .
mahAhAniBavettasya durgatasya durAtmanaH ..
ekataH sarvvadAnAni vratAni viviDAni ca .
tIrTAni niyamA yajYA liNgArADanamekataH ..
na liNgArADanAdanyat purA vede caturzvapi .
vidyate sarvvaSAstrARAmeza eva suniScitaH ..
BuktimuktipradaM liNgaM viviDApannivAraRam .
pUjayitvA naro nityaM SivasAyujyamApnu yAt ..
sarvvamanyat parityajya kriyAjAlamaSezataH .
BaktyA paramayA vidvAn liNgamekaM prapUjayet ..”
iti skandapurARam .. * ..
“aSvameDasahasrARi vAjapeyaSatAni ca .
maheSArcca napuRyasya kalAM nArhanti zoqaSIm ..”
iti matsyasUkte 16 pawalaH .. * ..
“svayaM nArAyaRaH prokto yadi SamBuM prapUjayet .
svarge martye ca pAtAle ye devAH saMsTitAH sadA .
tezAM pUjA Baveddevi SamBunATasya pUjanAt ..”
iti mAtfkABedatantram .. * ..
zawkarmmadIpikAyAm .
“asAre Kalu saMsAre sArametaccatuzwayam .
kASyAM vAsaH satAM saNgo gaNgAmBaH SamBu-
sevanam .. * ..
aTa pAradaSivaliNgamAhAtmam .
“jyotirmmayaM mahAliNgaM kElASanagare priye .
tasyEva zoqaSAMSEkaH kASyAM viSveSvaraH sTitaH ..
pUrRaliNgaM maheSAni SivabIjaM na cAnyaTA .
SilAmaDye yaTA cakraM lakzmInArAyaRaH param ..
pAradasya SatAMSEko lakzmInArAyaRo na hi .
pakAraM vizRurUpaYca AkAraM kAlikA svayam ..
rePaM SivaM dakAraYca brahmarUpaM na cAnyaTA .
pAradaM parameSAni brahmavizRuSivAtmakam .
yo yajet pAradaM liNgaM sa eva SamBuravyayaH ..”
iti mAtfkABedatantre 8 pawalaH ..
tasya nirmmARaviDAnaM pAradaSabde drazwavyam .. * ..
prakArAntaraSivaliNgotpattiryaTA --
“tato vivAhaM nirvvarttya kftakftyA yaTAgatAH .
gatAH sarvve maheSo'pi satyA saha tadA gfham .
jagAma reme satyA ca ciraM nirBaramAnasaH ..
aTa kAle kadAcittu satyA saha maheSvaraH .
reme na Seke taM soQuM satI SrAntABavattadA .
uvAca dInayA vAcA devadevaM jagadgurum ..
Bagavanna hi Saknomi tava BAraM suduHsaham .
kzamasva mAM mahAdeva kfpAM kuru jagatpate ..
niSamya vacanaM tasyA BagavAn vfzaBaDvajaH .
niBaraM ramaRaM cakre gAQaM nirddayamAnasaH ..
[Page5-102-a+ 52]
kftvA saMpUrRaramaRaM satI ca tyaktamETunA .
utTAnAya manaScakre uBayosteja uttamam .
papAta DaraRIpfzWe tErvyAptamaKilaM jagat ..
pAtAle BUtale svarge SivaliNgAstadABavan .
tena BUtA BavizyASca SivaliNgAH sayonayaH ..
yatra liNgaM tatra yoniryatra yonistataH SivaH .
uBayoScEva tejoBiH SivaliNgaM vyajAyata ..”
iti nAradapaYcarAtre 3 rAtram .. * ..
kAmanABede pArTivaliNgasaMKyA yaTA, --
“saMKyA pArTivaliNgasya yaTAkAmaM nigadyate .
mflliNgaM pArTivaM nAma BuktimuktikaraM param ..
deSakAlAdikaM jYAtvA kuryyAt liNgaM Palapradam
na karoti yadA jYAtvA na kAryyaM tasya siDyati
vidyArTI SatasAhasraM DanArTI ca tadardDakam .
puttrArTI sArdDasAhasraM kanyArTI ca Satatrayam ..
vidvAn liNgAyutaM kuryyAt sarvvapApaharaM param .
rAjyArTI SatasAhasraM kAntArTI SatapaYcakam ..
mokzArTI kowiguRitaM BUtikAmaH sahasrakam .
rUpArTI trisahasrantu tIrTArTI dvisahasrakamam .
suhftkAmaH sahasrantu vasvArTaM Satamazwakam ..
mAraRArTaM saptaSataM mohanArTaM SatAzwakam ..
uccAwanavaSaScEva sahasrantu yaToktataH .
stamBane ca sahasrantu dAraRe ca tadardDakam ..
mahArAjaBaye paYcaSataYcApadi saNkawe .
sahasramayutaM sarvva kAmadaM parikIrttitam ..
ekaM pApaharaM proktaM dviliNgaYcArTasidDidam .
triliNgaM sarvvakAmAnAM kAraRaM paramIritam ..”
taTA .
“liNgAnAmayutaM kftvA pUjA rAjaBayaM haret .
sahasrARi ca liNgAnAM nigaqAnmocayedDruvam ..
kArAgfhavimuktyarTamayutaM kArayedbuDaH .
qAkinyAdiBaye paYcasahasraM kArayettaTA .
sahasrARAYca paYcASadaputtro hi prakArayet ..”
iti vIramitrodayaDftam ..
“anena ca kramAddevi lakzaM yastu prapUjayet .
sarvvABIzwaPalaM devi laBate nAtra saMSayaH ..” * ..
ekIkftya liNgapUjAviDinizeDO yaTA, --
“ekIkftya maheSAni yugalaM na tu pUjayet .
ekIkftya maheSAni daSa paYcaSatAni ca ..
pratyekenATavA devi vilvapatrEH prapUjayet .
ekEkaM pUjayelliNgaM yugalaM na tu pUjayet .
daridro jAyate devi yugalasya ca pUjanAt ..”
iti liNgArccanatantram .. * ..
SivaliNgamfttikAdinirUpaRaM yaTA, --
“tIrTamftsnAM samAhftya nirmmAya liNgamadButam
tIrTABAve maheSAni kzudrasya mfttikAM priye ..
parvvatapraBavA devi nadInAmretyudAhftam .
etadBinnA maheSAni nadI kzudrA iti priye ..
nirJarasya ca deveSi nadI sampatpradAyinI .
sarvvABAve maheSAni gozpadasTAYca mfttikAma .
aTavA parameSAni yatra cittaM prasIdati ..
supInaM sundaraM ramyaM SarkarArahitaM sadA ..
[Page5-102-b+ 52]
nirmmAya pArTivaM liNgaM kuRqalIsahitaM priye ..
yA liNgaM parameSAni sa rudraH parameSvaraH .
kuRqalI vezwanI tasya sA devI parameSvarI ..
Sivasya pUjanAt devi devIdevO ca pUjitO ..”
iti matsyasUktam .. * ..
bARaliNganirmmAlyagrahaRe pratiprasavo yaTA, --
“bARaliNge na cASOcaM na ca nirmmAlyakalpanA
sarvvaM bARArpitaM grAhyaM BaktyA BaktESca nAnyaTA ..
grAhyAgrAhyavicAro'yaM bARaliNge na vidyate .
tadarpitaM jalaM patraM grAhyaM prasAdasaMjYayA ..
bARaliNge svayamBUte candrakAntendrasaMsTite .
cAndrAyaRasamaM jYeyaM SamBornEvedyaBakzaREH ..”
iti SivanAradasaMvAdaH ..
<LEND>
