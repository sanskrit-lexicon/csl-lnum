<L>41507<pc>5-518-a<k1>harivAsaraM<k2>harivAsaraM
harivAsaraM¦, klI, (harervAsaram .) SrIharerddinam .
tattu ekAdaSIdvAdaSItiTirUpam . yaTA, --
“ekAdaSI dbAdaSI ca proktA SrIcakrapARinaH ..”
“ekAdaSImuposyEva dvAdaSIM samupozayet .
na cAtra viDilopaH syAduBayordevatA hariH ..”
iti ca tiyyAditattvam ..
api ca .
“yAni kAni ca pApAni brahmahatyAdikAni ca .
annamASritya sarvvARi tizWanti harivAsare ..
aGaM sa kevalaM BuNkte yo BuNkte harivAsare ..”
ityekAdaSItattvam .. * ..
dvAdaSyAH praTamapAdaH . yaTA . vizRuDarmmottare .
“dvAdaSyAH praTamaH pAdo harivAsarasaMjYakaH .
tamatikramya kurvvIta pAraRaM vizRutatparaH ..”
iti tiTyAditattvam .. * ..
[Page5-518-b+ 52]
aTa harivAsare jAgaraRAdiviDiH . skAnde
SrobrahmanAradasaMvAde .
“SfRu nArada ! vakzyAmi jAgarasya tu lakzaRam .
yena vijYAtamAtreRa durlaBo na janArddanaH ..
gItaM vAdyaM ca nftyaM ca purARapaWanaM taTA .
DUpaM dIpaM ca nEvedyaM puzpaganDAnulepanam ..
PalamarGyaYca SradDA ca dAnamindriyanigrahaH .
satyAnvitaM vinidraYca mudA yuktaM kriyAnvitam ..
sAScaryyaM cEva sotsAhaM pApAlasyAdivarjjitam .
pradakziRABisaMyuktaM namaskArapuraHsaram ..
norAjanasamAyuktamanirviRRena cetasA .
yAme yAme mahABAga ! kuryyAdArAtrikaM hareH .
etErguREH samAyuktaM kuryyAjjAgaraRaM hareH ..” * ..
kiYca .
“ya evaM kurute BaktyA vittaSAWyavivarjjataH .
jAgaraM vAsare vizRorlIyate paramAtmani ..
DanavAn vittaSAWyena yaH karoti prajAgaram .
tenAtmA hArito nUnaM kitavena durAtmanA ..”
tatrEva SrImadumAmaheSvarasaMvAde .
“saSAstraM jAgaraM yacca nftyagAnDarvvasaMyutam .
savAdyaM tAlasaMyuktaM sadIpaM sADuBiryutam ..
upacArESca saMyuktaM yaToktErBaktiBAvitEH .
manasastuzwijananaM samudaM lokaraYjanam ..
guRErdvAdaSaBiryuktaM jAgaraM mADavapriyam .
karttavyaM tat prayatnena pakzayoH SuklakfzRayoH ..” * ..
kiYca .
“parApavAdayuktaM tu manaH praSamavarjjitam .
SAstrahInamagAnDarvvaM taTA dIpavivarjjitam ..
SaktyopacArarahitamudAsInaM sanidrakam .
kaliyuktaM viSezeRa jAgaraM navaDADamam ..” * ..
kiYca . tatrEva .
“aBAve vAcakasyATa gItaM nftyaYca kArayet .
vAcake sati deveSi ! purARaM praTamaM paWet ..” * ..
aTa jAgaraRanityatvam .
skAnde brahmanAradasavAde .
“atItAnAgatAn vApi pAtayizyanti pUrvvajAn .
akurvvARAH prapatsyanti puttraDarmmavasukzayam .
jAyate narake vAsaH pitfBiH saha kAlaSaH ..
na puraScaraRAt pApaM vratErdAnEH samADiBiH .
vilayaM yAti viprendra ! vinA dvAdaSIjAgaram ..”
tatrEvomAmaheSvarasaMvAde .
“saMprAptaM jAgare vizRorye na kurvvanti jAgaram .
BraSyate sukftaM tezAM vEzRavAnAYca nindayA ..
matirna jAyate yasya dvAdaSyAM jAgaraM prati .
na hi tasyADikAro'sti pUjane keSavasya hi ..”
ataevoktaM brahmaRA . tatrEva .
“hfdaye varttate yasya sadA yogeSvaro hariH .
matirutpadyate tasya dvAdaSIjAgaropari .. * ..
sAmAnDena purAleKi gItanftyAdinityatA .
aDunA liKyate seyaM jAgare ca viSezataH ..”
aTa jAgare gItAdinityatvam . skAnde umA-
maheSvarasaMvAde .
[Page5-518-c+ 52]
“mUkavattizWate yo vE gAnaM pAWaYca nAcaret .
sapta janmAni mUkatvaM jAyate jAgare hareH ..
yo na nftyati mUQAtmA purato jAgare hareH .
paNgutvaM jAyate tasya sapta janmAdi pArvvati ! ..
pAdme pakzavardDanIprasaNge .
“stuvanti na praSaMsanti ye janA jAgaraM hare .
notsavo Bavate tezAM gfhe janmAni sapta ca ..
stuvanti ye praSaMsanti jAgaraM cakrapARinaH .
nityotsavo BavettezAM janmAni daSa paYca ca ..”
aTa jAgaMraRamAhAtmyam .
skAndebrahmanAradasaMvAde taTA SrIprahrAdasaMhitA-
yAYca .
“na gayApiRqadAnena na tIrTErbahuBirmaKEH .
pUrvvajA muktimAyAnti vinA dvAdaSIjAgaram ..
sarvvAvasTo'pi yaH kuryyAdGAdaSyAM jAgaraM hareH .
yAmenEkena dahate pApaM janmasahasrajam .. * ..
yaH kuryyAddIpadAnantu rAtrO jAgaraRe hareH ..
nimize nimize vripra ! laBate goSataM Palam ..
yaH kuryyAjjAgare pUjAM dvAdaSyAM kusumErhareH .
puzpe puzpe'SvameDasya PalamApnoti mAnavaH ..
yo daheccAguruM vizRoH pUjAM kftvA tu jAgare .
nimizArdDena laBate tilapAtraSataM Palam ..
nimezaYca dahedDUpaM saGftaM gugguluM hareH .
laBate jAgare vipra ! puRyaM mAsasamudBavam ..
yo dadyAjjAgare vizRorhavizyAnnasamudBavam ..
nEvedyaM laBate puRyaM SAliSElasamudBavam ..
pakvAnnAni ca yo dadyAt PalAni viviDAni ca .
jAgare padmanABasya laBate go'yutaM Palam ..
sakarpUraYca tAmbUlaM yo dadAti hi jAgare .
padmanABaprasAdena SvetadvIpe vasecciram ..
jAgare padmanABasya yaH kuryyAt puzpamaRqapam .
sa puzpakavimAnEstu krIqate brahmasadmani ..
jAgare padmanABasya sakarpUraM taTAgurum .
dahate dahate pApaM janmalakzasamudBavam ..
snAnaM dadAti kfzRasya daDikzIraGftAdiBiH .
rAtrO jAgaraRe viprA ! muktiBAgI BavedDi saH ..
divyAmbarARi yo dadyAjjAgare samupasTite .
manvantarARi vasate tantumaMKyAsamAni vE ..
dadyAdABaraRaM vizRArhemajaM ratnasamBavam .
saptakalpAni vasate sotsaNge matpriyo hi saH ..
SrIcandanaM sakarpUraM sAguruM tu sakeSaram .
yuktaM mfgamadenApi yacCate harijAgare ..
ekEkaM muniSArdUla ! aSvameDADikaM Palam .
kalO Bavenna sandeho vAsudevaprasAdataH ..
Gftena dIpakaM vizRorgavyena ca viSezataH .
jvAlayejjAgare rAtrO nimeze go'yutaM Palam ..
jAgare vAsudevasya karpUreRa ca dIpakam .
yo jvAlayati kowInAM kapilAnAM laBet
Palam .
ArAtrikaM hareryastu sakarpUrantu jAgare .
kurute mokzamApnoti kulAyutasamanvitaH ..
vinA hi yo'pi karpUraM kuryyAdArAtrikaM hareH ..
[Page5-519-a+ 52]
niHsvo'pi jAgare vizRordAtA BUriPalaM laBet ..
vArijaM vAriRA pUrRaM Sirasi snApayedDarim .
biBartti SirasA so'yaM gaNgAsnAnakftaM Palam ..
kftvA pUjAM hareryastu jAgare purataH SuciH .
paWennAmasahasrantu gItAM nAgavimokzaRam ..
mANgalyasnapanaM puRyaM stavarAjamanusmftim .
vEdikAni va japyAni BaktyA rAtrO muhurmuhuH ..
Bavet pratyakzaraM puRyaM kapilAgoSatodBavam .
jAgare yajYarUpasya purataH paWato hareH ..
yaH punaH kurute gItaM sanftyaM vAdyasaMyutam .
na tat kratuSatEH puRyaM vratadAnaSatErapi ..
yaH punaH kurute gItaM vilajjo nftyate yadi .
laBate nimizArdDena caturASramajaM Palam ..
jAgare padmanABasya kuryyAt pustakavAcanam .
SlokasaMKyAM vaset svarge yugAni harisanniDO ..
kuryyAdvandanamAlAM yo ramBAstamBEH suSoBanEH .
cUtavfkzodBavEH patrErjAgare cakrapARinaH ..
yugAni patrasaMKyAnAM svarge tasyotsavo Bavet .
pUjyate vAsavAdyESca krIqate cApsarovftaH ..
nftyamAnasya martyasya ye kecinnirayaM gatAH .
vimuktA DarmmarAjena muktiM yAnti hareH padam ..
gItaDvanisusantuzwo jAgare tu ramApatiH .
vAsavasyADikaM sOKyaM dadyAnmanvantaraM Satam ..
nftyena martye sOKyaM tu svarge nftyena jAgare .
rasAtale taTA sOKyaM muktirnftyAdavApyate ..
prekzaRIyapradAnena yat puRyaM kaTitaM buDEH .
na tat kowimaKEH puRyaM yogEH sAMKyEravApyate ..
dIpamAlAM hareragre yaH karoti prajAgare .
vimAnakowitaMyuktaH kalpAntaM vasate divi .. * ..
caritaM rAmacandrasyaH yaH SfRoti harerdine .
rAtrO vAlmIkinA proktaM tatsamo na hi vEzRavaH ..
yaH punaH paWate rAtrO mahABAratasamBavAm .
kaTAM jAgaraRe vizRoH kulakowiM nayeddivam ..
OttAnapAdeScaritaM Druvasya ca mahAtmanaH .
kfzRasya bAlaharitaM jAgare paWate hi yaH ..
yumakowisahasrasya kzayaH pApasya jAyate .
tasmAjjAgaraRaM kAryyaM pakzayoH SuklakfzRayoH ..
SrImadBAgavataM BaktyA paWate vizRusanniDO .
jAgare tatpadaM yAti kulavfndasamanvitaH ..
azwAdaSa purARAni purARapuruzasya ca .
dayitAni sadA vizRorviSezeRa tu jAgare ..
yo gItAM paWate rAtrO vizRornAmasahasrakam .
vedoktAnAM purARAnAM jAgarI puRyamApnuyAt ..
DenudAnaM tu yaH kuryyAjjAgare cakrapARinaH .
laBate nAtra sandehaH saptadvIpAvanIPalam ..
jAgare padmanABasya yaH kuryyAcCuBamaRqapam .
maRqale Druvalokasya yAvattizWati padmaBUH .. * ..
sarvvezAmeva puRyAnAM mahat puRyaM mahItale .
dvAdaSyAM jAgare vipra ! prasidDaM Buvanatraye ..
jAgaraM ye cikIrzanti karmmaRA manasA girA .
na tezAM punarAvfttirvizRulokAt kaTaYcana ..
jAgare nftyamAnantu dfzwvA vE dvAdaSIdine .
[Page5-519-b+ 52]
rAtrO mArjayate SOriH pApaM tasya yugA-
rjjitam ..”
iti SrIhariBaktivilAse 13 vilAsaH ..
<LEND>
