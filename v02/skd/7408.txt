<L>7408<pc>2-101-a<k1>kArttikaH<k2>kArttikaH
kArttikaH¦, puM, (kfttikAnakzatrayuktA pOrRamAsI yatra
mAse iti pAkziko aR .) vESAKAdidvAdaSa
mAsAntargatasaptamamAsaH . kfttikAnakzatrayuktA
pORamAsI yatra mAse saH . ayaM tulAsTaraviprA-
rabDaSuklapratipadAdidarSAntarUpaguKyacAndraH . sO-
rastu tulArASisTaravikakAlaH . iti smftiH ..
tatparyyAyaH . bAhulaH 2 UrjjaH 3 kArttikikaH 4 .
ityamaraH . 1 . 17 .. kOmudaH 5 . iti Sabda-
ratnAvalI .. * ..
aTa kArttikakftyam .
padmapurARe .
“tulAmakaramezezu prAtaHsnAnaM viDIyate” .
tatra saMkalpaH aruRodayakAle majjanaM kftvAcamya
o~ tatsadadya kArttike mAsi amukapakze amuka-
tiTAvAraBya tulAsTaraviM yAvat pratyahaM amuka-
gotraH SrI amukadevaSarmmA SrIvizRuprItikAmaH
prAtaHsnAnamahaM karizye iti saMkalpya yaToktavi-
DinA itikarttavyatAM viDAya --
“o~kArttike'haM karizyAmi prAtaHsnAnaM janArddana ! .
prItyarTaM tava deveSa ! dAmodara ! mayA saha” ..
iti snAyAt . mayA lakzmyA . pratidinasaMkalpe
tu AraBya tulAsTaraviM yAvat pratyahaM iti na
vaktavyam . kintu mAsItyanantaraM tulAsTaravA-
vityaDikaM vaktavyam . cAndrasnAnavAkyantu vESAKa-
kftye anusanDeyam . taTA vAyupurARe .
“yadIcCedvipulAn BogAn candrasUryyagrahopamAn .
kArttikaM sakalaM vyApya prAtaHsnAyI BavennaraH” .. * ..
taTA ca gAruqe .
“gavAmayutadAnena yat PalaM laBate Kaga ! .
tulasIpatrakEkena tat PalaM kArttike smftam” ..
o~adyetyAdi tulasIpatrakEkasamasaMKyAyutaDenu-
dAnajanyaPalasamaPalaprAptikAmaH etAni tulasI-
patrARi SrIvizRave'haM dade . ityaBilapya etAni
tulasIpatrARi SrIvizRave namaH . ityanena
dadyAt .. * ..
brahmARqapupARe .
“vizRuveSmani yo dadyAt kArttike mAsi dIpakam .
agnizwomasahasrasya PalamApnoti mAnavaH ..
o~dAmodarAya naBasi tulAyAM lolayA saha .
pradIpante prayacCAmi namo'nantAya veDase” ..
lolayA lakzmyA .
“iti mantreRa yo dadyAt pradIpaM sarpirAdinA .
AkASe maRqape vApi sa cAkzayaPalaM laBet” ..
snAnavat . o~adyetyAdi amukatiTAvAraBya tulA-
sTaraviM yAvat pratyahaM amukagotro'mukadevaSarmmA
akzayadIpadAnaPalaprAptikAmaH SrIvizRuprItikAmo
[Page2-101-b+ 52]
vA AkASe maRqape vApi SrIvizRave dIpadAna-
mahaM karizye . iti saMkalpya dAmodarAyetyAdinA
dadyAt . dvitIyAdidine o~dAmodarAyetyaneneti
viSezaH . vizRugfhe tu . o~adyetyAdi amukati-
TAvAraBya tulAsTaraviM yAvat pratyahaM amukagotro-
'mukadevaSarmmAagnizwomasahasrajanyaPalasamaPalaprA-
ptikAmaH SrIvizRaprItikAmo vA SrIvizRuveSmani
SrIvizRave dIpadAnamahaM karizye . iti saMkalpya
o~ dAmodarAyetyAdinA dadyAt . dvitIyAdidine
o~ dAmodarAyetyaneneti viSezaH .. * ..
havizyAnnAdO tu brahmapurARe .
“vratopavAsaniyamEH kArttiko yasya gacCati .
devo vEmAniko BUtvA sa yAti paramaM padam” ..
tatra adyetyAdi amukatiTAvAraBya tulAsTaraviM
yAvat pratyahaM amukagotro'mukadevaSarmmA vEmA-
nikadevatvaBavanapUrvvakaparamapadaprAptikAmaH SrIvi-
zRuprItikAmo vA havizyetaraBojananivfttimahaM
karizye . ityAdivAkye viSezaH . evaM PalAhArA-
dAvapi .. * .. havizyadravyARi ca .
“hEmantikaM sitAsvinnaM DAnyaM mudgAstilA yavAH .
kalAyakaNgunIvArA vAstUkaM hilamocikA ..
yazwikA kAlaSAkaYca mUlakaM kemuketarat .
lavaRe sEnDavasAmudre gavye ca daDisarpizI ..
payo'nudDftasAraYca panasAmraharItakI .
tintiqI jIrakaYcEva nAgaraNgaYca pippalI ..
kadalI lavalI DAtrI PalAnyaguqamEkzavam .
atElapakvaM munayo havizyAnnaM vidurbbuDAH” ..
hEmantikamityaBiDAyAgastyasaMhitAyAm .
“nArikelaPalaYcEva kadalIM lavalIntaTA .
AmramAmalakaYcEva panasaYca harItakIm ..
vratAntarapraSastaYca havizyaM manvate buDAH” .
atra ca ArabDavratopavAsAdO PalajalAdiBakzaRa-
mapyAhaturudyogaparvvavODAyanO .
“azwO tAnyavrataGnAni Apo mUlaM PalaM payaH .
havirbrAhmaRakAsyA ca gurorvvacanamOzaDam” .. * ..
PalAhArAdAvapi tulasIrAhitye dozamAha .
“tulasIM vinA yA kriyate na pUjA
snAnaM na tadyat tulasIM vinA kftam .
BuktaM na tadyat tulasIvivarjjitaM
pItaM na tadyattulasIvivarjjitam” .. * ..
nAradIye .
“na mAtsya BakzayenmAMsaM na kOrmmaM nAnyadeva hi .
caRqAlo jAyate rAjan kArttike mAMsaBakzaRAt” ..
taTA ca mahABArate .
“kOmudantu viSezeRa Suklapakze narADipa ! .
varjjayet sarvvamAMsAni Darmmo hyatra viDIyate” ..
kOmudaM kArttikam . kArttikamaDikftya brahma-
purARam .
“ekAdaSyAdizu taTA tAsu paYcasu rAtrizu .
dine dine ca snAtavyaM SItalAsu nadIzu ca .
varjjitavyA taTA hiMsA mAMsaBojanameva ca” ..
tataSca mAMsaBojananizeGe kArttikamAsatatSukla-
[Page2-101-c+ 52]
pakzatadekAdaSyAdipaYcadinAni SaktASaktaBedAt
pApatAratamyAdvA nizidDAni .
“kArttike SOkaraM mAMsaM yastu BuYjIta durmmatiH .
zazWivarzasahasrARi rOrave paripacyate” .. ola-
pawolakadambavfntAkakAMsyasanDijAni varjjayet .
“pawolAni PadambAni vfntAkasahitAni ca .
BuYjAnaH kArttike mAsi yAdadAhUtanArakI” .. * ..
BUtacaturddaSIkftyaM tatSabde drazwavyam . tatra dIpa-
dAne viSezo saTA, --
“tataH pravozasamaye dIpAndadyAt prayatnataH .
brahmavizRuSivAdInAM Bavanezu maWezu ca .
kUwAgArezu cEtyezu guhAsu ca nadIzu ca” ..
dIpadAnamantraH .
“o~namaH pitfByaH preteByo namo DarmmAya vizRave .
namo DarmmAya rudrAya kAntArapataye namaH” .. * ..
dIpAnvitAkftyaM tatSabde drazwavyam . tatra viSezo
yaTA . tatra bAlAturavfdDavyatirekeRa divA na
Boktavyam . tatra pArvvaRaSrAdDaM kftvA pradoze prAcI-
nAvItI dakziRAmuKo jvaladulkAm .
“o~ SastrASastrahatAnAYca ButAnAM BUtadarSayoH .
ujjvalajyotizA dehaM daheyaM vyomavahninA” ..
ityanena gfhRIyAt .
“o~ agnidagDASca ye jIvA ye'pyadagDAH kule mama .
ujjvalajyotizA dagDAste yAntu paramAM gatim” ..
ityanena BUmO sTApayet .
“o~ yamalokaM parityajya AgatA ye mahAlaye .
ujjvalajyotizA vartma prapaSyanto vrajantu te” ..
ityanena pitFn visarjjayet . yadyevaM pUrvvadina eva
pradozavyApinyamAvAsyA tadA pUrvvadina eva SrAdDa-
makftvApi ulkAdAnaM karttavyam . AcArAt
paYcaBUtopAKyAnaYca Srotavyam . uBayataH pradoza-
vyAptO paradina eva yugmAt . uBayataH pradozA-
prAptAvapi ulkAdAnaM paradine pArvvaRAnuroDAt .
atrEva pUrvvadine lakzmI rAtrO pUjyA .
“amAvasyA yadA rAtrO divABAge caturddaSI .
pUjanIyA tadA lakzmIrvvijYeyA suKarAtrikA” ..
iti vacanAt . lakzmIpUjAvizaye'pyevaM vyavasTA .
tato gfhamaDye uttarABimuKo lakzmIM pUjayet .
tataH svastivAcanapUrvvakaM o~ sUryyaH soma iti
o~ tadvizRoriti ca paWitvA tilapuzpajalAnyA-
dAya o~ tatsadityuccAryya o~ adyetyAdi amuka-
gotro'mukadevaSarmA paramavisUtilABakAmo lakzmI-
pUjanamahaM karizye . iti saMkalpya SAlamrAme
GawAdisTajale vA BUtaSudDyAdikaM kftvA lakzmIM-
pUjayet . tadyaTA . o~ pASAkzamAlikAmBoja
ityAdinA DyAttvAM . o~ BUrmuvaHsvarmmaha . lakzmi !
ihAgacCa ityAdyAvAhya etatpAdyaM o~ lakzmyE namaH .
evamarGyAcamanIyaganDapuzpaDUpadIpanEvedyapunarAcama-
nIyatAmbUlAdi pratyekaM dadyAt .
“o~ namaste sarvvadevAnAM varadAsi haripriye ! .
yA gatistvatprapannAnAM sA me BUyAttvadarccaRAt” ..
ityanena puzpAYjalitrayaM dattvA praRamet .
[Page2-102-a+ 52]
o~ viSvarUpasya BAryyAsi padme padmAlaye ! SuBe ! .
sarvvataH pAhi mAM devi mahAlakzmi ! namo'stute” ..
tataH . “suKarAtryAH pradoze tu kuveraM pUjayanti ye” ..
iti rudraDaravacanAt . kuveramapi pAdyAdiBiH
pUjayet .
“o~ DanadAya namastuByaM niDipadmADipAya ca .
Bavantu tvatprasAdAnme DanaDAnyAdisampadaH” ..
iti paWitvA . o~ kuverAya nama iti triH pUja-
yet . tato gfhAdizu dIpAndadyAt . tatra mantraH .
o~ agnijyotI ravijyotiScandrajyotistaTEva ca .
uttamaH sarvvajyotInAM dIpo'yaM pratigfhyatAm ..
tato brAhmaRAn banDUMSca BojayitvA svayaM BuYjIta .
tatra pratyUze BavizyoktaM karmma karttavyam . gorocanA-
tilakaDAraRaM pradIpavandanaM kftvA lakzmIM triH pUja-
yet .. tatra mantraH .
“o~ viSvarUpasya BAryyAsi padme padmAlaye ! SuBe ! .
malAlakzmi ! namastuByaM suKarAtriM kuruzva me ..
varzAkAle mahAGore yanmayA duzkftaM kftam .
suKarAtri ! praBAte'dya tanme lakzmIrvyapohatu ..
yA rAtriH sarvvaBUtAnAM yA ca devezvavasTitA .
sambatsarapriyA yA ca sA mamAstu sumaNgalA ..
mAtA tvaM sarvvalokAnAM devAnAM sfzwisamBavA .
AKyAtA BUtale devi ! suKarAtri ! namo'stu te” ..
o~ lakzmyE namaH iti triH pUjayet .. anyat suKa-
rAtriSabde drazwavyam .. * ..
<P>aTa dyUtapratipat . tatra praBAte akzakrIqAdikaM
kAryyam . tatra jayevarzaM SuBam . parAjaye varzama-
SuBam . tataH saMkalpya SAlagrAme jale vA etat
pAdyaM o~ balaye namaH . ityAdi saMpUjya .
“o~ balirAja ! namastuByaM virocanasuta praBo ! .
Bavizyendra surArAte ! pUjeyaM pratigfhyatAm” ..
anena puzpAYjalitrayaM dadyAt .
“yo yo yAdfSaBAvena tizWatyasyAM yuDizWira ! .
harzadEnyAdinA tena tasya varzaM prayAti hi” ..
taTA .
“mahApuRyA tiTiriyaMbalirAjyavivardDinI .
snAnaM dAnaM SataguRaM kArttike'syAM tiTO Bavet .. * ..
<P>aTa BrAtfdvitIyA . tatrAzwaDAviBaktadinapaYcama-
yAmArdDaprAptAyAM dvitIyAyAM uBayAdane taTA
cetparadine kftyaM yugmAt . tata o~ tatsadi-
tyuccAryya o~ adyetyAdi amukagotro'mukadevaSarmmA
svarakzaRakAmo yamAdipUjanamahaM karizye . iti
saMkalpya SAlagrAme GawAdisTajale vA pUjayet .
etat pAdyaM o~ yamAya namaH . evaM krameRa saMpUjya .
“ehyehi mArttaRqaja ! pASahasta !
yamAntakAlokaDarAmareSa ! .
BrAtfdvitIyAkftadevapUjAM
gfhARa cArGyaM Bagavannamaste” ..
idamarGyaM o~ yamAya namaH tata AcamanIyAdikaM
dattvA praRamet .
“o~ DarmmarAja ! namastuByaM namaste yamunAgraja ! .
pAhi mAM kiNkarEH sArdDaM sUryyaputtra ! namostu te” ..
[Page2-102-b+ 52]
tata o~ citraguptAya namaH . ityanena pUjayet . tata
o~ yamadUteByo namaH . ityanena pAdyAdiBiH
pUjayet . yamunAYca pAdyAdiBiH saMpUjya praRamet .
“o~ yamasvasarnamaste'stu yamune ! lokapUjite .
varadA Bava me nityaM sUryyaputtri ! namo'stu te” ..
tato BrAtfBojanakAle annAdikaM dattvA BaginI
paWet .
“BrAtastavAnujAtAhaM BuNkzva BaktamidaM SuBam .
prItaye yamarAjasya yamunAyA viSezataH” ..
jyezWA cet tavAgrajAtAhamiti vadet . tataH
puzwikAmo BrAtA BuYjIta . “yatnena BaginIha-
stAt BoktavyaM puzwivardDanaM” iti vacanAt .. * ..
<P>vizRUtTAnaM utTAnEkAdaSISabde drazwavyam . tatra
kArttikaSuklEkAdaSyAditiTipaYcake vakapaYcakam .
“vako'pi tatra nASnIyAnmatsyaYcEva kadAcana” .
iti vacanAt .. kArttikyAM godAnAdO PalADi-
kyam . “kArttikyAM goprado Bavet” . iti vaca-
nAt . iti kftyatattvam .. * .. * .. api ca .
aTaM kArttikavratanityatA . skAndebrahmanAradasaMvAde .
“duzprApyaM prApya mAnuzyaM kArttikoktaM carenna hi .
DarmmaM DarmmaBftAM SrezWa ! sa mAtfpitfGAtakaH ..
avratena kzipedyastu mAsaM dAmodarapriyam .
tiryyagyonimavApnoti sarvvaDarmmavahizkftaH ..
sa brahmahA sa goGnaSca svarRasteyI sadAnftI .
na karoti muniSrezWa ! yo naraH kArttike vratam ..
viDavA ca viSezeRa vrataM yadi na kArttike .
karoti muniSArdUla ! narakaM yAti sA Druvam ..
vratantu kAMrttike mAsi yadA na kurute gfhI .
izwApUrttaM vfTA tasya yAvadAhUtanArakI ..
saMprApte kArttike mAse dvijo vrataparANmuKaH .
Bavanti vimuKAH sarvve tasya devAH savAsavAH ..
izwvA ca tahuBiryajYEH kftvA SrAdDaSatAni ca .
svargaM nApnoti viprendra ! akftvA kArttike vratam ..
yatiSca viDavA cEva viSezeRa vanASramI .
kArttike narakaM yAnti akftvA vEzRavaM vratam ..
vedEraDItEH kiM tasya purARapaWanESca kim .
kftaM yadi na viprendra ! kArttike vEzRavaM vratam ..
janmapraBfti yatpuRyaM viDivatsamupArjjitam .
BasmI Bavati tatsarvvamakftvA kArttike vratam ..
yaddattaYca paraM japtaM kftaYca sumahattapaH .
sarvvaM viPalatAmeti akftvA kArttike vratam ..
saptajanmArjjitaM puRyaM vfTA Bavati nArada ! .
akftvA kArttike mAsi vEzRavaM vratamuttamam ..
pApaBUtAstu te jYeyA loke martyA mahAmune ! .
vEzRavAKyaM vrataM yEstu na kftaM kArttike SuBam” ..
kiYca .
“akftvA niyamaM vizRoH kArttikaM yaH kzipennaraH .
janmArjjitasya puRyasya PalaM nApnoti nArada !” ..
kiYca .
“niyamena vinA cEva yo nayet kArttikaM mune ! .
cAturmmAsyaM taTA cEva brahmahA sa kulADamaH” ..
kiYca .
[Page2-102-c+ 52]
“piRqadAnaM pitFRAYca pitfpakze na vE kftam .
vrataM na kArttike mAsi SrAvaRyAmfzitarpaRam ..
cEtre nAndolito vizRurmmAGasnAnaM na sajjale .
na kftA marddakI puzye SrAvaRe rohiRAzwamI ..
saNgame na kftA yena dvAdaSI SravaRAnvitA .
kutra yAsyanti te mUQA nAhaM jAnAmi nArada !” ..
pAdme ca . SrIsOnakAdimunigaRasaMvAde .
“mAnuzaH karmmaBUmO yaH kArttikaM nayate muDA
cintAmaRiM kare prApya kzipate karddamAmbuni ..
niyamena vinA viprAH kArttikaM yaH kzipennaraH .
kfzRaH parANmuKastasya yasmAdUrjjo'sya vallaBaH” .. * ..
tatra viSezeRa snAnadAnAdisatkarmmanityatA .
skAnde tatrEva .
“yErnna dattaM hutaM japtaM na snAnaM na harervratam .
na kftaM kArttike puttra ! dvijAste vE narADamAH” .
kiYca .
“yEnna dattaM hutaM japtaM kArttike na vrataM kftam .
tenAtmA hArito nUnaM na prAptaM prArTitaM Palam” .
kiYca .
“saMprApte kArttike mAsi ye ratA na janArddane .
tezAM sOripure vAsaH pitfBiH saha nArada” ..
kiYca .
“kArttike nArccito yEstu BaktiBAvena keSavaH .
narakaM te gamizyanti yamadUtEstu yantritAH ..
janmakowisahasrEstu mAnuzyaM prApya durllaBam .
kArttike nArccito vizRurhAritaM tena janma vE ..
vizRoH pUjA kaTA vizRorvEzRavAnAYca darSanam .
na Bavet kArttike yasya hanti puRyaM daSAbdikam” ..
aTa kArttikamAhAtmyam . skAnde .
“kArttikasya tu mAhAtmyaM prAk sAmAnyena liKyate .
tato viSezatastatra karmma deSAdiBedataH” ..
aTa sAmAnyataH skAnde tatrEva .
“kArttikasya tu mAsasya kowyaMSenApi nArhati .
sarvvatIrTezu yat snAnaM sarvvadAnezu yat Palam ..
ekataH sarvvatIrTAni sarvve yajYA sadakziRAH .
ekataH puzkare vAsaH kurukzetre himAcale ..
merutulyasuvarRAni sarvvadAnAni cEkataH .
ekataH kArttiko vatsa ! sarvvadA keSavapriyaH ..
yat kiYcit kriyate puRyaM vizRumuddiSya kArttike
tadakzayaM BavetsarvvaM satyoktaM tava nArada ! ..
kArttikaM Kalu vE mAsaM sarvvamAsezu cottamam .
puRyAnAM paramaM puRyaM pAvanAnAYca pAvanam ..
yaTA nadInAM viprendra SElAnAYcEva nArada ! .
udaDInAYca viprarze ! kzayo nEvopapadyate ..
puRyaM kArttikamAse tu yat kiYcit kriyate mune ! .
na tasyAsti kzayo brahman pApasyApyevameva ca ..
na kArttikasamo mAso na kftena samaM yugam .
na vedasadfSaM SAstraM na tIrTaM gaNgayA samam ..
kArttikaH pravaro mAso vEzRavAnAM priyaH sadA .
kArttikaM sakalaM yastu BaktyA seveta vazRavaH ..
pitFnudDarate sarvvAn narakasTAn mahAmune” ! .
pAdme ca tatrEva .
[Page2-103-a+ 52]
“dvAdaSasvapi mAsezu kArttikaH kfzRavallaBaH .
tasmin saMpUjito vizRuralpakErapyupAyanEH ..
dadAti vEzRavaM lokamityevaM niScitaM mayA .
yaTA dAmodaro Baktavatsalo vidito janE
tasyAyantAdfSo mAsaH svalpamapyurukArakaH .
durllaBo mAnuzo deho dehinAM kzaRaBaNguraH ..
tatrApi durllaBaH kAlaH kArttiko harivallaBaH .
dIpenApi hi yatrAsO prIyate harirISvaraH ..
sugatiYca dadAtyeva paradIpapraboDanAt” .. * ..
aTa vratamAhAtmya skAnde tatrEva .
“vratAnAmiha sarvvezAmekajanmAnugaM Palam .
kArttike tu vratasyoktaM PalaM janmaSatAnugam ..
akrUratIrTe viprendra ! kArttikyAM samupozya ca .
snAtvA yat PalamApnoti tacCrutvA vEzRavaM vratam ..
vArARasyAM kurukzetre nEmize puzkare'rbbude .
gatvA yat PalamApnoti vrataM kftvA tu kArttike ..
anizwvA ca sadA yajYErna kftvA pitfBiH svaDAm .
vratena kArttike mAsi vEzRavantu padaM vrajet ..
pravfttAnAYca BakzyARAM kArttike niyame kfte .
avaSyaM kfzRarUpatvaM prApyate muktidaM SuBam” ..
kiYca .
“brAhmaRaH kzattriyo vESyaH SUdro vA munisattama ! .
viyoniM na vrajatyeva vrataM kftvA tu kArttike” ..
kiYca .
“kArttike muniSArdUla ! svaSaktyA vEzRavaM vratam .
yaH karoti yaToktantu muktistasya kare sTitA ..
supuRye kArttike mAsi devarzipitfsevite .
kriyamARe vrate nFRAM svalpe'pi syAnmahAPalam” .. * ..
aTa karmmaviSezamAhAtmyam . skAnde tatrEva .
“dAnaM dattaM hutaM japtaM tapaScEva taTA kftam .
tadakzayaPalaM proktaM kArttike ca dvijottama” ! ..
kiYca .
“yat kiYcit kArttike dattaM vizRumuddiSya mAnavEH .
tadakzayaM laByate vE annadAnaM viSezataH” ..
kiYca .
“yastu sambatsaraM pUrRamagnihotramupAsate .
kArttike svastikaM kftvA samametanna saMSayaH ..
kArttike yA karotyevaM keSavAlayamaRqalam .
svargasTA SoBate sA tu kapotI pakziRI yaTA ..
yaH karoti naro nityaM kArttike patraBojanam .
na sa durgatimApnoti yAvadindrAScaturddaSa ..
janmapraBfti yatpApaM mAnavESca kftaM Bavet .
tatsarvvaM nASamApnoti brahmapatrezu BojanAt ..
sarvvakAmaPalaM tasya sarvvatIrTaPalaM laBet .
na vApi narakaM paSyetbrahmapatrezu BojanAt ..
brahma cEza smftaH sAkzAt palASaH sarvvakAmadaH .
maDyamaM varjjitaM patraM SUdrasya munisattama ! ..
BuYjannarakamApnoti yAvadindrAScaturddaSa .
tiladAnaM nadIsnAnaM satkaTA sADusevanam ..
BojanaM brahmapatreza kArttike muktidAyakam .
jAgaraM kArttike mAsi yaH karotyaruRodaye ..
dAmodarAgre viprendra ! gosahasraPalaM laBet ! .
[Page2-103-b+ 52]
jAgaraM paScime yAme yaH karoti mahAmune ! ..
kArttike sanniDO vizRostatpadaM karasaMsTitam .
sADusevA gavAM grAsaH kaTA vizRoraTArccanam .
jAgaraH paScime yAme durllaBaH kArttike kalO” ..
kiYca .
“jalaDenusahasraYca vfzasaMsTe divAkare .
toyaM dattvA yadApnoti snAnaM kftvA tu kArttike ..
sannihatyAM kurukzetre rAhugraste divAkare .
sUryyavAreRa yatsnAnaM tadekAhena kArttike ..
pitFnuddiSya yaddattaM kArttike kfzRavallaBe .
annodakaM muniSrezWa ! akzayaM jAyate nfRAm” .. * ..
kiYca .
“gItaSAstravinodena kArttikaM yo nayennaraH .
na tasya punarAvfttirmayA dfzwA kalipriya !” ..
kiYca .
“pradakziRaYca yaH kuryyAt kArttike vizRusadmani .
pade pade'SvameDasya PalaBAgI BavennaraH ..
gItaM vAdyaYca nftyaYca kArttike purato hareH .
yaH karoti naro BaktyA laBate cAkzayaM Palam ..
harernAma sahasrAKyaM gajendrasya ca mokzaRam .
kArttike paWate yastu punarjanma na vidyate ..
kArttike paScime yAme stavaM gAnaM karoti yaH .
vasate SvetadvIpe tu pitfBiH saha nArada ! ..
nEvedyadAnena tu hareH kArttike yavasaMKyayA .
yugAni vasate svarge tAvanti munisattama ! ..
aguruntu sakarpUraM yo dahet keSavAgrataH .
kArttike tu muniSrezWa ! yugAnte na punarBavaH” ..
kiYca .
“niyamena kaTAM vizRorye SfRvanti ca BAvitAH .
SlokArdDvaM SlokapAdaM vA kArttike goSataM Palam ..
sarvvaDarmmAn parityajya kArttike keSavAgrataH .
SAstrasyoccAraRaM puRyaM SrotavyaYca mahAmune ! ..
SreyasA loBabudDyA vA yaH karoti hareH kaTAm .
kArttike muniSArdUla ! kulAnAM tArayecCatam ..
nityaM SAstravinodena kArttikaM yaH kzipennaraH .
nirddahet sarvvapApAni yajYAyutaPalaM laBet ..
na taTA tuzyate dAnErna yajYErgogajAdikEH .
yaTASAstrakaTAlApEH kArttike maDusUdanaH ..
kArttike muniSArdUla ! yaH SfRoti hareH kaTAm .
sa nistarati durgARi janmakowiSatAni ca ..
yaH paWet prayato nityaM SlokaM BAgavataM mune ! .
azwAdaSapurARAnAM kArttike PalamApnuyAt” ..
kiYca .
“sarvvAn DarmmAn parityajya izwApUrttAdikAnnaraH .
kArttike parayA BaktyA vEzRavEH saha saMvaset” ..
pAdme ca tatrEva .
“kArttike BUmiSAyI yo brahmacArI havizyaBuk .
palASapatre BuYjAno dAmodaramaTArccayet ..
sa sarvvapAtakaM hitvA vEkuRWe harisanniDO .
modate vizRusadfSo BajanAnandanirvftaH” ..
kiYca .
“kArttikaM sakalaM mAsaM prAMtaHsnAyI jitendriyaH .
[Page2-103-c+ 52]
japan havizyaBuk dAntaH sarvvapApEH pramucyate ..
kArttikantu naro mAsaM yaH kuryyAdekaBojanam .
SUraSca bahuvIryyaSca kIrttimAMSca sa jAyate” ..
kiYca .
“palASapatraBojI ca kArttike puruzo naraH .
nizpApaH syAttu nEvedyaM hareBuktvA vimucyate ..
maDyasTamESvaraM patraM varjayedbrAhmaRetaraH” .
kiYca .
“aparADasahasrARi pAtakAni mahAntyapi .
kzamate'sya harirddevaH pUjitaH kArttike praBuH ..
nEvedyaM pAyasaM vizRoH priyaM KaRqaM GftAnvitam .
viBajya tacca BuYjAno yajYasAmyaM dine dine” ..
tatrEva SrIkfzRasatyA saMvAde .
“snAnaM jAgaraRaM dIpaM tulasIvanapAlanam .
kArttike ye prakurvvanti te narA vizRumUrttayaH ..
itTaM dinatrayamapi kArttike ye prakurvvate .
devAnAmapi te vandyAH kiMyErAjanmatat kftam” .. * ..
tatrEva kArttikavratANgAni .
“harijAgaraRaM prAtaHsnAnaM tulasisevanam .
udyApanaM dIpadAnaM vratAnyetAni kArttike” ..
kiYca .
“paYcaBirvratakEreBiH sampUrRaM kArttike vratI .
PalamApnoti tat proktaM BuktimuktiPalapradam ..
vizRoH Sivasya vA kuryyAdAlaye harijAgaram .
kuryyAdaSvatTamUle vA tulasInAM vanezu ca ..
Apadgato yadApyamBo na laBet savanAya saH .
vyADito vA punaH kuryyAdvizRornnAmApamArjjanam ..
udyApanaviDiM karttumaSakto yo vrate sTitaH .
brAhmaRAn BojayecCaktyA vratasampUrRahetave ..
aSakto dIpadAnasya paradIpAn praboDayet .
tezAM vA rakzaRaM kuryyAdvAtAdiByaH prayatnataH ..
aBAve tulasInAYca pUjayedvEzRavaM dvijam .
sarvvABAve vratI kuryyAdbrAhmaRAnAM gavAmapi ..
sevAM vA boDivawayorvratasampUrRahetave” .. * ..
aTa dIpadAnamAhAtmyam . skAnde tatrEva .
“kftvA kowisahasrARi pAtakAni bahUnyapi .
nimezArdDenadIpasya vilayaM yAnti kArttike” ..
kiYca .
“SfRu dIpasya mAhAtmyaM kArttike keSavapriyam .
dIpadAnena viprendra ! na punarjAyate Buvi ..
ravigrahe kurukzetre narmmadAyAM SaSigrahe .
tat PalaM kowiguRitaM dIpadAnena kArttike ..
Gftena dIpako yasya tilatElena vA punaH .
jvalate muniSArdUla ! aSvameDena tasya kim ..
mantrahInaM kriyAhInaM SOcahInaM janArddane .
sarvvaM sampUrRatAM yAti kArttike dIpadAnataH ..
tenezwaM kratuBiH sarvvEH kftaM tIrTAvagAhanam .
dIpadAnaM kftaM yena kArttike keSavAgrataH ..
tAvadgarjjanti puRyAni svarge martye rasAtale .
yAvanna jvalate jyotiH kArttike keSavAgrataH ..
SrUyate cApi pitfBirgATA gItA purA dvija ! .
Bavizyati kule'lmAkaM pitfBaktaH suto Buti ..
[Page2-104-a+ 52]
kArcike dIpadAnena yastozayati keSavam .
muktiM prApsyAmahe nUnaM prasAdAccakrapARinaH” ..
kiYca .
“merumandaramAtrARi kftvA pApAnyaSezataH .
dahate nAtra sandeho dIpadAnAttu kArttike ..
gfhe vAyatane vApi dIpaM dadyAcca kArttike .
purato vAsudevasya mahAPalaviDAyinaH ..
sa jAto mAnuzo loke sa DanyaH sa ca kIrttimAn .
pradattaH kArttike mAsi dIpo vE maDuhAgrataH ..
nimizArdDArdDamAtreRa dIpadAnena kArttike .
na tat kratuSatEH prApyaM PalaM tIrTaSatErapi ..
sarvvAnuzWAnahIno'pi sarvvapAparato'pi san .
pUyate nAtra sandeho dIpaM dattvA tu kArttike ..
tannAsti pAtakaM kiYcit trizu lokezu nArada !
yanna SoDayate dIpaH kArttike keSavAgrataH ..
purato vAsudevasya dIpaM dattvA tu kArttike .
prApnoti SASvataM sTAnaM sarvvAvADAvivarjjitam ..
yaH kuryyAt kArttike mAsi karpUreRa tu dIpakam .
dvAdaSyAYca viSezeRa tasya puRyaM vadAmi te ..
kule tasya prasUtA ye ye Bavizyanti nArada ! .
samatItASca ye kecid yezAM saNKyA na vidyate ..
krIqitvA suciraM kAlaM devaloke yadfcCayA .
te sarvve muktimAyAnti prasAdAccakrapARinaH” ..
kiYca .
“dyUtavyAjena viprendra ! kArttike keSavAlayam .
dyotayed yo mahABAga ! punAtyAsaptamaM kulam ..
kArttike dIpadAnantu kuryyAd yo vEzRavAlaye .
DanaM puttro yaSaH kIrttirBavettasya ca sarvvadA ..
yaTA ca maTanAdvahniH sarvvakAzWezu dfSyate .
taTA ca dfSyate Darmmo dIpadAne na saMSayaH” ..
kiYca .
“nirdDanenApi viprendra ! kftvA cEvAtmavikrayam .
karttavyaM dIpadAnantu yAvat kArttikapUrRimA ..
vEzRavo na sa mantyavyaH saMprApte kArttike mune ! .
yo na yacCati mUQAtmA dIpaM keSavasadmani” ..
nAradIye SrIrukyANgadamohinIsaMvAde .
“ekataH sarvvadAnAni dIpadAnAni cEkataH .
kArttike na samaM proktaM dIpado hyaDikaH smftaH” ..
pAdme ca tatrEva ..
“kArttike KaRqadIpaM yo dadAti harisanniDO .
divyakAntivimAnAgre ramate sa hareH pure” .. * ..
aTa tatra paradIpapraboDanamAhAtmyam .
skAnde tatrEva .
“pitfpakze'nnadAnena jyEzWAzAQe ca vAriRA .
kArttike tat PalaM puMsAM paradIpapraboDanAt ..
boDanAt paradIpasya vEzRavAnAYca sevanAt .
kArttike PalamApnoti rAjasUyASvameDayoH ..
dIyamAnantu ye dIpaM boDayanti harergfhe .
pareRa nfpaSArdUla ! nistIrRA yamayAtanA ..
na tadBavati viprendra ! izwErapi mahAmaKEH .
kArttike yat PalaM proktaM paradIpapraboDanAt ..
ekAdaSyAM parErddattaM dIpaM prajvAlya mUzikA .
[Page2-104-b+ 52]
mAnuzyaM durllaBaM prApya parAM gatimavApa sA” .. * ..
aTa SiKaradIpamAhAtmyam .
skAnde tatrEva .
“yadA yadA BAsayate dIpakaH kalasopari .
tadA tadA muniSrezWa ! dravate pApasaYcayaH ..
yo dadAti dviMjAtiByo mahImudaDimeKalAm .
hareH SiKaradIpasya kalAM nArhati zoqaSIm ..
yo dadAti gavAM kowiM savatsAM kzIrasaMyutAm .
hareH SiKaradIpasya kalAM nArhati zoqaSIm ..
sarvvasvadAnaM kurute vEzRavAnAM mahAmune ! .
SiKaropari dIpasya kalAM nArhati zoqaSIm” ..
kiYca .
“yaH karoti paraM dIpaM mUlyenApi mahAmune ! .
SiKaropari maDye ca kulAnAM tArayecCatam ..
vimAnaM jyotizA dIptaM ye nirIkzanti kArttike .
keSavasya mahABaktyA kule tezAM na nArakI ..
divi devA nirIkzante vizRudIpapradaM naram .
kadA BavizyatyasmAkaM saNgamaH puRyakarmmaRA ..
kArttike kArttikIM yAvat prAsAdopari dIpakam .
yo dadAti buniSrezWa ! tasyendratvaM na durllaBam” .. * ..
aTa tatra dIpamAlAmAhAtmyam .
skAnde tatrEva .
“dIpapaNkeSca racanAM savAhyAByantare hareH .
vizRorvimAne kurute sa naraH SaNKavakraGft ..
dIpapaNkteSca racanAM kurute keSavAlaye .
tasyAlaye prasUtAnAM lakzARAM narakaM na hi ..
vizRorvvimAnaM dIpAQyaM savAhyAByantare mune ! .
dIpodyatakare mArge tena prAptaM paraM padam” ..
Bavizye ca .
“yaH kuryyAt kArttike mAsi SoBanAM dIpamAlikAm .
praboDe cEva dvAdaSyAmekAdaSyAM viSezataH ..
sUryyAyataprakASastu tejasA BAsayan diSaH .
tejorASivimAnasTo jagadudyotayaMstvizA ..
yAvatpradIpasaNKyA tu GftenApUryya boDitA .
tAvadvarzasahasrARi vizRuloke mahIyate” .. * ..
aTa AkASAdidIpamAhAtmyam .
pAdme tatrEva .
“uccEH pradIpamAkASe yo dadyAt kArttike naraH .
sarvva kulaM samudDftya vizRulokamavApnuyAt ..
vizRukeSavamuddiSya dIpaM dadyAttu kArttike .
AkASasTaM jalasTaYca SfRu tasyApi yatPalam ..
DanaM DAnyaM samfdDiSca puttravAnISvaro gfhe .
locane ca SuBe tasya vidvAnapi ca jAyate” ..
kiYca .
“vipraveSmani yo dadyAt kArttike mAsi dIpakam .
agnizwomaPalaM tasya pravadanti manIziRaH ..
catuzpaTezu raTyAsu brAhmaRAvasaTezu ca .
vfkzamUlezu gozWezu kAntAre gahanezu ca ..
dIpadAnAdDi sarvvatra mahAPalamavApnuyAt” .. .. *
AkASadIpadAnamantraH . tatrEva .
“dAmodarAya naBasi tulAyAM lolayA saha .
pradIpante prayacCAmi namo'nantAya veDase” ..
[Page2-104-c+ 52]
aTa deSaviSeze kArttikamAhAtmyaviSezaH ..
pAdme tatrEva .
“yatra kutrApi deSe'yaM kArttikaH snAnadAnataH .
agnihotrasamaPalaH pUjAyAYca viSezataH ..
kurukzetre kowiguRo gaNgAyAYcApi tatsamaH .
tato'DikaH puzkare syAddvArakAyAYca BArgava ! ..
kfzRusAlokyado mAsaH pUjAsnAnESca kArttikaH .
anyAH pUryyAstatsamAnA munayo maTurAM vinA ..
dAmodaratvaM hi harestatrEvAsIdyataH kila .
maTurAyAM tataScorjjo vEkuRWaprItibardDanaH .
kArttiko maTurAyAM vE paramAvaDirizyate .
yaTA mAGe prayAgaH syAdvESAKe jAhnavI yaTA ..
kArttike maTurA sevyA tatotkarzaH paro na hi ..
maTurAyA narErUrjje snAtvA dAmodaro'rYcitaH .
kfzRarUpA hi te jYeyA nAtra kAryyA vicAraRA .
durllamaH kArttiko vipra ! maTurAyAM nfRAmiha .
yatrArYcitaH svakaM rUpaM makteByaH saMprayacCati ..
BuktiM muktiM harirddadyAdarccito'nyatra sevinAm .
BaktiYca na dadAtyeza yato vaSyakarI hareH ..
sA tvaYjasA harErBaktirlaByate kArttike narEH .
maTurAyAM sakfdapi SrIdAmodarapUjanAt ..
mantradravyavihInaYca viDihInaYca pUjanam .
manyate kArttike devo maTurAyAM sadarccanam ..
yasya pApasya yujyeta maraRAntA hi nizkftiH .
tacCadDyarTamidaM proktaM prAyaScittaM suniScitam .
kArttike maTurAyAM vE SrIdamodarapUjanam ..
kArttike maTurAyAM vE pUjanAddarSanaM DruvaH .
SIDraM saMprAptavAn bAlo durllaBaM yogatatparEH ..
sulamA maTurA BUmO pratyabdaM kArttikastaTA .
taTApi saMsarantIha narA mUQA BavAmbuDO ..
kiM yajYEH kiM tapoBiSca tIrTEranyESca sevitEH .
kArttike maTurAyAYcedarccyate rADikApriyaH ..
yAni sarvvARi tIrTAni nadA nadyaH sarAMsi ca .
kArttike nivasantyatra mATure sarvvamaRqale ..
kArttike janmasadane keSavasya ca ye narAH .
sakftpravizwAH SrIkfzRaM te yAnti paramavyayam ..
paropahAsamddiSya kArttike haripUjayA .
maTurAyAM laBedBaktiM kiM punaH SradDayA naraH” .. iti ..
“itTaM kArttikakftyAni vyaktAnyeva svato'Bavan .
tatra kiYcidviSezeRa tadviDirliKyate'DunA” .. * ..
<P>aTa kArttikakftyaviDiH . tatropakramakAlaScoktaH
SrIkfzRasatyAsavAdIyakArttikamAhAtmye .
“ASvinasya tu mAsasya yA SuklEkAdaSI Bavet .
kArttikasya vratAnIha tasyAM kuryyAdatandritaH ..
nityaM jAgaraRAyAnte yAme rAtreH samutTitaH .
SucirBUtvA praboDyATa stotrErnorAjayet praBum ..
niSamya vEzRavAn DarmmAn vEzRavEH saha harzitaH .
kftvA gItAdikaM prAtardevaM nIrAjayet punaH ..
nadyAdO ca tato gatvAcamya saNkalpamAcaret .
praBuM prArTyATa tasmE ca dadryAvarGyaM yaTAviDi ..
tatra saNkalpamantraH .
“kArttike'haM karizyAmi prAtaHsnAnaM janArdana ! .
[Page2-105-a+ 52]
prItyarTaM tava deveSa dAmodara ! mayA saha” ..
prArTanamantrastu .
“tava DyAnena deveSa ! jale'smin snAtumudyataH .
tvatprasAdAcca me pApaM dAmodara ! vinaSyatu” ..
arGyamantraH .
“vratinaH kArttike mAsi snAtasya viDivanmama” .
arGyaM gfhARa deveSa ! namAmi tvAM sureSvara !” ..
kASoKaRqe .
“vratinaH kArttike mAsi snAtasya viDivanmama .
dAmodara ! gfhARArGyaM danujendranisUdana ! ..
nitye nEmittike kftsne kArttike pApaSozaRe .
gfhARArGyaM mayA dattaM rADayA sahito hare !” .. * ..
“tilErAlipya dehaM svaM nAmoccAraRapUrvvakam .
snAtvA sa viDinA sanDyAmupAsya gfhamAvrajet ..
upalipyATa devAgre nirmmAya svastikaM praBum .
tulasImAlatIpadmAgastyapuzpAdinArccayet ..
nityaM vEzRavasaNgatyA seveta BagavatkaTAm .
sarpizAharnniSaM dIpaM tilatElena cArccayet ..
viSezataSca nEvedyAnyarpayedAcarettaTA .
praRAmAMSca yaTASaktyA ekaBaktAdikaM vratam” ..
taTA ca pAdme tatrEva .
“prAtarutTAya SOcAdi kftvA gatvA jalASaye .
kftvA ca viDivat snAnaM tato dAmodarArccanam” ..
kiYca .
“mOnena BojanaM kAryyaM kArttike vrataDAriRA .
Gftena dIpadAnaM syAttilatElena vA punaH ..
dinaYca kfzRakaTayA vEzRavAnAYca saNgamEH .
nIyatAM kArttike mAsi saNkalpavratapAlanam ..
ASvine Suklapakzasya prAramBo harivAsare .
aTa vA pOrRamAsItaH saMkrAntO vA tulAgame ..
dIpadAnamaKaRqaYca dadyAdvE vizRusanniDO .
devAlaye tulasyAM vA AkASe vA taduttamam” ..
kiYca .
“rajata kanakaM dIpAn maRimuktAPalAdikam .
dAmodarasya prItyarTaM pradadyAt kArttike naraH” ..
skAnde ca SrIrukmANgadamohinIsaMvAde .
“na gfhe kArttike kuryyAdviSezeRa tu kArttikIm .
tIrTetu kArttikIM kuryyAt sarvvayatnena BAvini !” .. * ..
aTa kArttike varjyAni .
tatrEvabrahmanAradasaMvAde .
“kArttike tu viSezeRa rAjamAzAMSca Bakzayan .
nizpAvAn muniSArdUla ! yAvadAhUtanArakI ..
kaliNgAni pawolAni vfntAkaM sanDitAni ca .
na tyajet kArttike mAsiM yAvadAhUtanArakI ..
kArttike mAsi DarmmAtmA matsyamAMsaM na Bakzayet .
tatrEva yatnatastyAjyaM SASakaM SOkaraM taTA” ..
kiYca .
“parAnnaM paraSayyAYca paravAdaM parANganAm .
sarvvadA varjjayet prAjYo viSezeRa tu kArttike ..
tElAByaNgaM taTA SayyAM parAnnaM kAMsyaBojanam .
kArttike varjjayedyastu paripUrRavratI Bavet ..
saMprAptaM kArttikaM dfzwvA parAnnaM yastu varjjayet .
[Page2-105-b+ 52]
dine dine tu kfcCrasya PalaM prApnoti mAnavaH” ..
tatrEva SrIrukmANgadamohinIsaMvAde .
“kArttike varjjayettElaM kArttike varjjayenmaDu .
kArttike varjjayet kAMsyaM kArttike SuklasanDitam ..
na mAtsyaM BakzayenmAMsaM sa kOrmmaM nAnyadeva hi .
cARqAlaH sa Bavet suBru ! kArttike mAMsaBakzaRAt” ..
aTa SrIrADAdAmodarapUjAviDiH . pAdme tatrEva .
“tataH priyatamA vizRo rADikA gopikAsu ca .
kArttike pUjanIyA ca SrIdAmodarasanniDO ..
dvijaM dAmodaraM kftvA tatpatnIM rADikAM taTA .
kArttike pUjanIyO tO vAso'laNkAraBojanEH ..
rADikApratimAM viprAH pUjayet kArttike tu yaH .
tasya tuzyati tatprItyE SrImAn dAmodaro hariH” ..
“dAmodarAzwakaM nAma stotraM dAmodarArccane .
nityaM dAmodarAkarzi paWet satyavratoditam” .. * ..
aTa SrIdAmodarAzWakam . tatrEva .
“namAmISvaraM saccidAnarUpaM
lasatkuRqalaM gokule mrAjamAnam .
yaSodABiyolUKalAdDAvamAnaM
parAmfzwamatyantato drutya gopyA ..
rudantaM mUhurnnetrayugmaM mfjantaM
karAmBojayugmena sAtaNkanetram .
muhuH SvAsakampatrireKANkakaRWa-
sTitagrEvadAmodaraM BaktibanDam ..
itIdfk svalIlABirAnandakuRqe
svaGozaM nimajjantamAKyApayantam .
tadIye SitajYezu BaktErjjitatvaM
punaH prematastvAM SatAvftti vande ..
varaM deva mokzaM na mokzAvaDiM vA
na cAnyaM vfRe'haM vareSAdapIha .
idante vapurnATa gopAlabAlaM
sadA me manasyAvirAstAM kimanyEH ..
idante muKAmBojamatyantanIlE-
rvftaM kuntalEH snigDaraktESca gopyA .
muhuScumbitaM vimbaraktADaraM me
manasyAvirAstAmalaM lakzalABEH ..
namo deva ! dAmodarAnanta ! vizRo !
prasIda pramo ! duHKajAlAbDimagnam .
kfpAdfzwivfzwyAtidInaM vatAnu-
gfhAReSa mAmaNga me'DyakzidfSyaH ..
kuverAtmajO badDamUrttyEva yadva-
ttvayA mocitO BaktiBAjO kftO ca .
taTA premaBaktiM svakAM me prayacCa
na mokze graho me'sti dAmodareha ..
namaste'stu dAmne sPuraddIptiDAmne
tvadIyodarAyATa viSvasya DAmne .
mano rADikAyE tvadIyapriyAyE-
namo'nantalIlAya devAya tuByam” .. * ..
aTa tatra SrIkfzRAzwamIkftyam .
pAdme tatrEva .
“govardDane girO ramye rADAkuRqaM priyaM hareH .
kArttike bahulAzwamyAM tatra snAtvA hareH priyaH ..
[Page2-105-c+ 52]
naro Bakto BavedviprAstadDi tasya pratozaRam ..
yaTA rADA priyA vizRostasyAH kuRqaM priyaM taTA .
sarvvagopIzu sEvEkA vizRoratyantavallaBA” ..
kiYca . tatrEva SrIrADikopAKyAnAnte .
“vfndAvanADipatyaYca dattaM tasyAH pratuzyatA .
kfzRenAnyatra devI tu rADA vfndAvane vane ..
tatkuRqe kArtti kAzwamyA snAtvA pUjyo janArddanaH .
suboDanyAM yaTA prItastaTA prItastato Bavet” .. * ..
aTa tatra kfzRatrayodaSIkftyam .
pAdme ca tatrEva .
kArttike kfzRapakze tu trayodaSyAM niSAmuKe .
yamadIpaM vahirddadyAdapamftyurvinaSyati” ..
tatra mantraH .
“mftyunA pASadaRqAByAM kAlaH SyAmalayA saha .
trayodaSyAM dIpadAnAt sUryyajaH prIyatAmiti” .. * ..
aTa kfzRacaturddaSIkftyam . tatrEva .
“caturddaSyAM DarmmarAjapUjA kAryyA prayatnataH .
snAnamAvaSyakaM kAryyaM narErnarakaBIruBiH ..
aruRodayato'nyatra riktAyAM snAti yo naraH .
tasyAbdikaBavo Darmmo naSyatyeva na saMSayaH” ..
skAnde ca tatrEva .
“kArttike kfzRapakze tu caturddaSyAM viDUdaye .
avaSyameva karttavyaM snAnaM narakaBIruBiH” ..
kiYca . pAdme tatrEva .
“tataSca tarpaRaM kAryyaM DarmmarAjasya nAmaBiH .
jIvatpitA na kurvvIta tarpaRaM yamaBIzmayoH ..
yajYopavItinA kAryyaM prAcInAvItinA taTA
devatvaYca pitftvaYca yamasyAste dvirUpatA ..
naktaM yamacaturddaSyAM yaH kuryyAcCivasanniDO .
na tat kratuSatenApi prApyate puRyamIdfSam ..
kumArIvawukAn pUjya taTA SEvatapoDanAn .
rAjasUyaPalaM tena prApyate nAtra saMSayaH ..
kArttike BOmavAreRa citrA kfzRA caturddaSI .
tasyAM BUteSamaByarccya gacCecCivapuraM naraH” ..
kiYca .
“amAvasyAcaturddaSyoH pradoze dIpadAnataH .
yamamArgAnDakAreByo mucyate kArttike naraH” .. * ..
aTAmAvAsyAkftyam . pAdme tatrEva .
“divA tatra na BoktvavyaM vinA bAlAturAn janAn .
pradozasamaye lakzmIM pUjayeYca yaTAkramam” ..
kiYca .
“pradozasamaye viprAH karttavyA dIpamAlikA .
dIpadAnAt tataH paScAllakzmIM suptAM praboDayet ..
tvaM jyotiH SrIraviScandro vidyut sOvarRatArakAH .
sarvvezAM jyotizAM jyotirdIpajyotiHsTite namaH ..
mantreRAnena kamalAM dIpahastAH Sriyo dvijAH .
devIM praboDayeyuSca tataH kuryyuSca Bojanam ..
pradozasamaye lakzmIM BojayitvA Bunakti yaH .
pumAn saMvatsaraM yAvat lakzmIstaM nEva muYcati” .. * ..
<P>aTAmAvAsyAnirRayaH . yaTA nirRayAmfte .
upavAsAdizvamAvAsyA pratipadyutEva grAhyA
taduktam .
[Page2-106-a+ 52]
“amAvAsyA tftIyA ca sA upozyA parAnvitA” ..
iti . caturddaSIvidDAnizeDaSca nigame .
“BUtavidDA tvamAvAsyA nizPalaM syAttrayaM tvidam” .
skAnde'pi .
“BUtavidDA tvamAvAsyA na grAhyA munipuNgavEH” ..
aTa Suklapratipatkftyam . skAnde .
“prAtargovardDanaM pUjya dyUtaYcEva samAcaret .
BUzaRIyAstaTA gAvaH pUjyASca dohavAhanAH ..
SrIkfzRadAsavaryyo'yaM SrIgovardDanaBUDaraH .
Suklapratipadi prAtaH kArttike'rccyo'tra vEzRavEH” ..
“prAtargovardDanaM pUjya rAtrO jAgaraRaM caret” . iti
kvacit pAWaH . tasmAttadidaM karmma govardDanaprADA-
nyena goprADAnyena ca KyAtamapyekameva jYeyam .
atra dinanirRayaH . yadAha devalaH .
“pratipaddarSasaMyoge krIqanantu gavAM matam .
paravidDAntu yaH kuryyAt puttradAraDanakzayaH” ..
nirRayAmftaDftapurARAntaravacanam .
“yA kuhUH pratipanmiSrA tatra gAH pUjayennfpa ! .
pUjAmAtreRa vardDante prajA gAvo mahIpateH” ..
tataH prAtargovardDvanaM pUjyeti pUrvvAhnatAtparyyakam .
dvitIyAsamaye tu sarvvaTA nizidDam .
tatrEva . tadyaTA .
“nandAyAM darSane rakzAbalidAnadaSAsu ca .
BadrAyAM gokulakrIqA deSanASAya jAyate” ..
purARasamuccaye tu samBAvitacandrodayadvitIyAsaM-
yoga eva niziDyate .
“gavAM krIqAdine yatra rAtrO dfSyeta candramAH .
somo rAjA paSUn hanti suraBIpUjakAMstaTA” ..
<P>tadudayasamBAvanaYca nirRayAmfte nirRItam .
pratipadyAparAhnikatrimuhUrttavyApinyAM dvitIyAyAM
candradarSanaM samBAvyate . taduktamagnyADAnavizaye
vfdDaSAtAtapena .
“dvitIyA trimuhUrttA cet pratipadyAparAhRikI .
agnyADAnaYcaturddaSyAM parataH somadarSanAt” .. iti
<P>aparAhRaSca paYcaDAviBaktasyAhnaScaturTo BAgaH .
tataSca yatra pratipadi zanmuhUrtta vyApinI dvitIyA
tatra candradarSanasamBAvanamiti . anyadA tUttarEva
pratipattatra gfhItA . taTEva purARasamuccaye .
“vardDamAnatiTO nandA yadA sArdDatriyAmikA .
dvitIyavfdDigAmitvAduttrA tatra cocyate” ..
kiYca . yadA pUrRapratipat paratra ca nizkrAmati
tadApyuttarEva kAryyA . yaToktaM Bavizyottare .
“yaTA dvAdaSaBirmmAsErmmAso vfdDo malimlucaH .
taTEvAhorAtrivfdDyA tiTiH prokto malimlucaH ..
yaTA malimlucaH pUrvvA mAso dEvastaTAparaH .
tyAjyA tiTistaTA pUrvvA grAhyA cEva taTottarA” ..
iti nirRayAmftamatam . kintu baYjulInyAyena
pUrvvEva mantuM Sakyate . tadvadavApi devalAdi vacana-
prAmARyamastIti .. * ..
aTa govarrdDanapUjAviDiH . pAdme tatrEva .
“maTurAyAM taTAnyatra kftvA govardDanaM girim .
gomayena mahAsTalaM tatra pUjyo giriryaTA ..
[Page2-106-b+ 52]
maTurAyAM taTA sAkzAt kftvA cEva pradakziRam .
vEzRavaM DAma saMprApya modate harisanniDO” ..
pUjAmantraH .
“govardDanaDarADAra gokulatrARakAraka ! .
vizRubAhukftocCrAya gavAM kowiprado Bava” .. iti
gopUjAmantraH . skAnde tatrEva .
“lakzmI ryA lokapAlAnAM DenurUpeRa sasTitA .
GftaM vahati yajYArTaM yamapASaM vyapohatu ..
agrataH santu me gAvo gAvo me santu pfzWataH .
gAvo me pArSvataH santu gavAM maDye vasAmyaham” ..
aTa gokrIqA tatrEva .
“kroDApayedDvAvayecca gomahizyAdikaM tataH .
vfzAn karzApayedgopEruktipratyuktivAdanAt” ..
pAdme ca tatrEva .
“mahizyAdestaTA BUzA krIqanaM vAraRantaTA” .
tanmAhAtmyaYca tatrEva .
“evaM govardDanaM gASca pUjanIyA viDAnataH .
govardDanamaKo ramyaH kfzRasantozakArakaH” .. * ..
aTa SrIbalidEtyarAjapUjA .
“liKitvA SrIbaliM pawwe vinDyAvalyAnvitaM mudA .
pradoze tatpratipado BagavadBaktamarccayet” ..
taTA ca skAnde .
“balimAliKya dEtyendraM varRakEH paYcaraNgakEH .
sarvvABaraRasampUrRaM vinDyAvalyA sahAsitam ..
kuzmARqamayajamBoru muradAnavasaMvftam .
sampUrRahfzwavadanaM kirIwotkawakuRqalam ..
dviBujaM dEtyarAjAnaM kArayitvArccayennfpa !” .
tatpUjAkAraRam . pAdme tatrEva .
“yaTArpitaM dehamanena vizRave
BItena miTyAvacaso mahAtmanA .
dEtyena tenATa kaWoracezwayA
badDo balirvvAmanamUrttinA vata ..
badDvAnIto'Ta pAtAlaM vimanAH KinnamAnasaH .
nAByasUyadDariM dEtyastyaktAhaMmamataH suDIH ..
tadovAca hariH prItastasmE dEtyAya BAgakft ..
aSrotriye dattamamantrakaM hutaM
japtaM taTA vyagraDiyA janena yat .
taTorjjaSuklapratipaddinena tu
tvAmarccayettatsukftaM tavAstu ..
iti tasmE varo datto hariRA ditijAya ca .
tato'vaSyaM prapUjyo'sO balirAjadine mudA ..
kfzRasAnniDyataScApi pUjanIyaH prayatnataH” .. * ..
aTa balipUjAviDiH . skAnde tatrEva .
“gfhasya maDye SAlAyAM viSAlAyAM tato'rccayat .
BrAtfmAtfjanEH sArdDaM santuzwo banDuBistaTA ..
kamalaH kumudEH puzpEH kahlArE raktakotpalEH .
ganDapuzpAdinEvedyErakzatErguqapUpakEH” ..
tatra pUjAmantraH .
“balirAja ! namastuByaM virocanasutapraBo ! .
BavizyendrasurArAte ! pUjeyaM pratigfhyatAm ..
dIpotsavErjanitasarvvajanapramodEH
kurvvanti ye sumatayo balirAjapUjAm .
[Page2-106-c+ 52]
dAnopaBogasuKavfdDiSatAkulAnAM
nUnaM prayAti sakalaM pramudEva varzam” ..
aTa yamadvitIyAkftyam . skAnde pAdme ca .
“Urjje SukladvitIyAyAM maDyAhne yamamarccayet .
snAnaM kftvA BAnujAyAM yamalokaM na paSyati” ..
kiYca .
“tasyAM nijagfhe vipra ! na BoktavyaM tato buDEH .
snehena BaginIhastAdBoktavyaM puzwivardDanam ..
dAnAni ca pradeyAni BaginIByo viDAnataH .
sarvvA BaginyaH saMpUjyA aBAve pratipatnajAH” ..
kiYca .
“yasyAM tiTO yamunayA yamarAjadevaH
saMBojitastvatiSayasvasfsOhfdena .
tasyAM svasuH karatalAdiha yo munakti
prApnoti vittasuBagaM DanamuttamaM saH” .. * ..
aTa SuklAzwamIkftyam .
pAdme tatrEva kUrmmapurARe ca .
“kArttike Suklapakze tu smftA gopAzwamI buGEH .
taddine vAsudevo'BUdgopaH pUrvvantu vatsapaH .
tatra kuryyAdgavAM pUjAM gogrAsaM gopradakziRam .
gavAnugamanaM kAryyaM sarvvAn kAmAnaBIpsatA ..”
praboDanIkftyaM tatSabde drazwavyam . iti SrIgo
pAlaBawwaviliKite liKite BagavadBaktivilAse
SrIdAmodarapriyo nAma 16 zoqaSavilAsaH ..
tatra jAtasya Palam .
“dakzaH kraye vikrayaRe DanAwyaH
syAdvAvadUko'KilakOSalajYaH .
yaH kArttike kArttikarUpaDArI
jAto BavedyudDaviSAradaSca” ..
iti kozWIpradIpaH .. * .. varzaviSezaH . sa ca kftti-
kArohiRyorekatarasmin vfhaspaterastodayEkatara-
sambanDe Bavati . iti malamAsatattvam .. kArttikeya
yaTA, -- brahmavEvartte gaReSaKaRqam ..
“dfzwvA tAn kfttikAH sarvvA BayavihvalamAnasAH .
kArttikaM kaTayAmAsurjvalantaM brahmatejasA” ..
<LEND>
