<L>33839<pc>4-483-b<k1>vfndAvanaM<k2>vfndAvanaM
vfndAvanaM¦, klI, svanAmaKyAtatIrTam . tannAmakAraRaM
yaTA, --
SrInArAyaRa uvAca .
“purA kedAranfpatiH saptadvIpapatiH svayam .
AsIt satyayuge brahman satyaDarmmarataH sadA ..
sa reme saha nArIBiH puttrapOttragaREH saha .
puttrAniva prajAH sarvvAH pAlayAmAsa DArmmikaH ..
kftvA SatakratuM rAjA leBe tvindratvamIpsitam .
kftvA nAnAviDaM puRyaM PalakANkzI na ca svayam ..
nityaM nEmittikaM sarvvaM SrIkfzRaprItipUrvvakam .
kedAratulyo rAjendro na BUto BavitA punaH ..
puttrezu rAjyaM saMnyasya priyA trElokyamohinI .
jEgIzavyopadeSena jagAma tapase vanam ..
harerEkAntiko Bakto DyAyate santataM harim .
SaSvat sudarSanaM cakramasti yatsanniDO mune ..
ciraM taptvA nfpaSrezWo golokaYca jagAma saH .
kedAranAmatIrTaM tattannAmnA ca baBUva ha ..
tatrAdyApi mftaH prARI sadyo mukto Bavet Druvam .
kamalAMSA tasya kanyA nAmnA vfndA tapasvinI ..
na vavre sA varaM kaYcit yogaSAstraviSAradA .
dattaM durvvAsasA tasyE harermantraM sudurllaBam ..
sA viraktA gfhaM tyaktvA jagAma tapase vanam .
zazwiM varzasahasrARi tapastepe sunirjjane ..
AvirbbaBUva SrIkfzRastatpuro BaktavatsalaH .
[Page4-483-c+ 52]
prasannavadanaH SrImAn varaM vfRvityuvAca saH ..
dfzwvA sA rADikAkAntaM SAntaM sundaravigraham .
mUrcCAM saMprApa sA sadyaH kAmabARaprapIqitA ..
sA ca SIGraM varaM vavre patistvaM me Baveti ca .
omityuktvA ca rahasi ciraM reme tayA saha ..
sA jagAma ca golokaM kfzRena saha kOtukAt .
rADAsamA sA sOBAgyAt gopISrezWA baBUva sA ..
vfndA yatra tapastepe tattu vfndAvanaM smftam .
vfndA yatra kftA krIqA tena vA munipuNgava .. * ..
aTAnyaYcetihAsaYca SfRuzva vatsa puRyadam .
yena vfndAvanaM nAma niboDa kaTayAmi te ..
kuSaDvajasya kanye dve DarmmaSAstra viSArade .
tulasIvedavatyO ca virakte BavakarmmaRi ..
tapastaptvA vedavatI prApa nArAyaRaM param .
sItA janakakanyA sA sarvvatra parikIrttitA ..
tulasI ca tapastaptvA vAYCAM kftvA hariM patim .
dEvAddurvvAsasaH SApAt prApya SaNKAsuraM patim ..
paScAt saMprApa kamalAkAntaM kAntaM manoharam .
tasyASca tapasaH sTAnaM uditaYca tapoDana .
tena vfndAvanaM nAma pravadanti manIziRaH .. * ..
aTavA te pravakzyAmi paraM hetvantaraM SfRu .
yena vfndAvanaM nAma puRyakzetraYca BArate ..
rADAzoqaSanAmnAYca vfndA nAma SrutO Srutam .
tasyAH krIqAvanaM ramyaM tena vfndAvanaM smftam ..
goloke prItaye tasyAH kfzRena nirmmitaM purA .
krIqArTaM Buvi tannAmnA vanaM vfndAvanaM smftam ..”
iti brahmavEvartte SrIkfzRajanmaKaRqe vfndAvana-
prastAvaH 17 aDyAyaH .. * ..
aTa vfndAvanavarRanam .
ISvara uvAca .
“guhyAdguhyataraM hfdyaM paramAnandakAraRam .
atyadButaM rahasyAnAM rahasyaM paramaM param ..
durllaBAnAYca paramaM durllaBaM mohanaM param .
sarvvaSaktimayaM devi sarvvasTAnezu gopitam ..
sAtvatAM sTAnamUrdDanyaM vizRoratyantavallaBam .
nityaM vfndAvanaM nAma brahmARqopari saMsTitam ..
pUrRabrahmasuKESvaryyanityamAnandamavyayam .
vEkuRWAdi tadaMSAMSaM svayaM vfndAvanaM Buvi ..
golokESvaryyaM yatkiYcit gokule tatprakIrttitam .
vEkuRWAdivEBavaM yat dbArakAyAM prakASayet ..
yadbrahmaparamESvaryyaM nityaM vfndAvanASrayam .
tasmAt trElokyamaDye tu pfTvI Danyeti viSrutA ..
yat syAnmATurakaM DAma vizRorekAntavallaBam .
svasTAnamaDikaM nAmaDeyaM mATuramaRqalam ..
nigUQaM paramaM sTAnaM puryyaByantarasaMsTitam .
sahasrapatrakamalAkAraM mATuramaRqalam ..
vizRucakrapariBrAmadDAma vEzRavamadButam .
karRikApatravistAraM rahasyakramamIritam ..
praDAnaM dvAdaSAraRyaM mAhAtmyaM kaTitaM kramAt .
BadraSrIlOhaBARqIramahAtAlaKadIrakAH ..
bahulaM kumudaM kAmyaM maDu vfndAvanaM taTA .
dvAdaSEtA vane saMKyAH kAlindyAH sapta paScime ..
[Page4-484-a+ 52]
pUrvve paYcavanaM proktaM tatrAsti guhyamuttamam .
mahAvanaM gokulAKyaM ramyaM maDuvanaM taTA ..
pUrvve tu paYca BadrAdyAstAlAdyAH sapta paScime .
anyaccopavanaM proktaM kfzRakrIqArasasTalam ..
kadambaKaRqikaM nandavanaM nandISvaraM taTA .
nandanAnandaKaRqaYca pAlASASokaketakam ..
suganDimAdanaM kElamamftaM BojanasTalam .
suKaprasADanaM vatsaharaRaM SezaSAyanam ..
SyAmapUSca daDigrAmaM cakraBAnupuraM taTA .
SaNkitaM vipadaYcEva bAlakrIqaYca DUsaram ..
kemudrumaM Karo vIramutsukaYcApi nandanam .
itTameva vane saMKyAstriMSaccopavanaM smftam ..
pUrvvoktaM dvAdaSAraRyaM praDAnaM vanamuttamam .
tatrottare caturTaYca vanaYca samudAhftam ..
nAnAviDarasakrIqAnAnAlIlAmayasTalam .
dalavispazwavistArarahasyakramamIritam ..
sahasrapatrakamalaM gokulAKya mahat padam .
karRikA tanmahadDAma govindasTAnamuttamam ..
tatropari svarRapIWe maRimaRqapagaRqitam .
tacca tatra kramAddikzu vidikzu dalaBIritam ..
yaddalaM dakziRe proktaM paraM guhyottamottamam .
tasmin dale mahApIWaM nigamAgamadurgamam ..
yogIndrErapi duzprApaM sarvvAtmA yacca gokulam .
dvitIyaM dalamAgneyaM tadrahasyaM dviDA taTA ..
nikuYjakakuwIvIrakuwIrO taddale sTitO .
pUrvvadalaM tftIyaM yat praDAnaM sTAnamucyate ..
gaNgAdisarvvatIrTAnAM sparSAcCataguRaM Bavet .
caturTadalamESAnyAM sidDapIWepsitapradam ..
kAmayan nUtanA gopI tatra kfzRapatiM laBet .
vastrAlaNkAraharaRaM taddale samudAhftam ..
uttare paYcamaM proktaM dalaM sarvvadalottamam .
dvAdaSAdityamatrEva dalaYca karRikAsamam ..
vAyavyantu dalaM zazWaM tatra kAlIhradaH smftaH .
dalottamottamaYcEva praDAnasTAnamucyate ..
sarvvottamadalaM SrezWaM paScime saptamaM dalam .
yajYapatnIgaRAnAYca tadIpsitavarapradam ..
aGAsurasya nirvvARaM cakre tridaSadarSitam .
brahmamohanamatrEva dalaM brahmahfdAvaham ..
nErftyAntu dalaM proktamazwamaM vyomaGAtanam .
SaNKacUqavaDastatra nAnAkelirasasTalam ..
SrutamazwadalaM proktaM vfndAraRyAntarasTitam .
SrImadvfndAvanaM DanyaM yamunAyAH pradakziRam ..
SivaliNgamaDizWAtA dfzwo gopI SvarABiDaH .
tadbAhye zoqaSadalaM SriyA pUrRaM tadIritam ..
sarvvAsu dikzu yat proktaM prAdakziRyAdyaTAkramam .
mahat padaM mahadDAma praDAnaM zoqaSaM dalam ..
praTamEkadalaM SrezWaM mAhAtmyaM karRikAsamam .
tasmin maDuvanaM proktaM tatra prAduraBUt svayam ..
caturBujo mahAvizRuH sarvvakAraRakAraRam .
tatrADizWitataddevaM muniSrezWa sanAtanam ..
dalaM dvitIyamAKyAtaM kiYcillIlArasasTalam .
KadirAraRyamatrEva dalaYca samudAhftam ..
[Page4-484-b+ 52]
sarvvaSrezWadalaM proktaM mAhAtmyaM karRikAsamam .
tatra govardDane ramye nityAnandarasASraye ..
karRikAyAM mahAlIlA tallIlA rasagahvare .
yatra kfzRo nityavfndAkAnanasya patirBavet ..
kfzRo govindatAM prAptaH kimanyErbbahuBAzitEH .
dalaM tftIyamAKyAtaM sarvvaSrezWottamottamam ..
caturTadalamAKyAtaM mahAdButarasasTalam .
hariryasya patiH sAkzAnnityaM govardDanaH svayam ..
kadambaKaRqI tatrEva pUrRAnandarasASrayaH .
snigDaM hfdyaM priyaM ramyaM dalaYca samudAhftam ..
nandISvaradalaM ramyaM tatra nandAlayaH smftaH .
karRikAdalamAhAtmyaM paYcamaM dalamucyate ..
aDizWAtAtra gopAlo DenupAlastataH param .
dalaM zazWaM yada KyAtaM natra nandavanaM smftam ..
saptamaM vakulAraRyaM dalaM ramyaM prakIrttitam .
dalAzwamaM tAlavanaM tatra DenuvaDaH smftaH ..
navamaM kumudAraRyaM dalaM ramyaM prakIrttitam ..
kAmyAraRyaM dalaM hfdyaM daSamaM sarvvakAraRam .
brahmaprasAdanaM tatra vizRuvfndaM pradarSitam ..
kfzRakrIqArasasTAnaM praDAnaM dalamucyate .
dalamekAdaSaM proktaM BaktAnugrahakAraRam ..
nirvvARaM setubanDasya nAnArasamayasTalam .
BARqIraM dvAdaSadalaM vanaM ramyaM manoharam ..
kfzRakrIqArasastatra SrIdAmAdiBirAvftaH .
trayodaSadalaM SrezWaM tatra BadravanaM smftam ..
caturddaSadalaM proktaM sarvvasidDipradaM sTalam .
SrIvanaM tatra ruciraM sarvvESvaryyasya kAraRam ..
kfzRalIlAmayadalaM SrIkIrttikAntivardDanam .
paYcadaSadalaM SrezWaM tatra lOhavanaM smftam ..
kaTitaM zoqaSadalaM mAhAtmyaM karRikAsamam .
mahAvanaM tatra gItaM tatrAsti guhyamuttamam ..
bAlakrIqArasastatra vatsapAlEH samAvftaH .
pUtanAdivaDastatra yamalArjjunaBaYjanam ..
aDizWAtA tatra bAlagopAlaH paYcamAbdikaH .
nAmnA dAmodaraH proktaH premAnandarasArRavaH ..
dalaM prasidDamAKyAtaM sarvvaSrezWadalottamam .
kfzRakrIqA ca kiYjalkI vihAradalamucyate .
sidDapraDAnaM kiYjalkaM dalaYca samudAhftam .. * ..
pArvvatyuvAca .
vfndAvanasya mAhAtmyaM rahasyaM paramAdButam .
tadahaM SrotumicCAmi kaTayasva mahApraBo ..
ISvara uvAca .
kaTitaM te priyatame guhyAdguhyatamottamam ..
rahasyAnAM rahasyaM yatdurllaBAnAYca durllaBam .
trElokyagopitaM devi ! deveSvarasupUjitam ..
brahmAdivAYCitaM sTAnaM surasidDAdisevitam .
yogIndrAdimunIndrAdisadAtadDyAnatatparam ..
apsaroBiSca ganDarvvErnnftyagItanirantaram .
SrImadvfndAvanaM ramyaM pUrRAnandarasASrayam ..
BUmiScintAmaRistoyamamftaM rasapUritam .
vfkzAH suradrumAstatra suraBivfndasevitAH ..
strI lakzmIH puruzo vizRustadaMSAMSasamudBavaH .
[Page4-484-c+ 52]
tatra kESoravayasaM nityamAnandavigraham ..
gatirnAwyaM kaTAgAnaM smitavaktraM nirantaram .
SudDasattvEH premapUrRErvvEzRavEstadvanASrayam ..
pUrRabrahmasuKe magnaM sPurattanmUrttitanmayam .
pramattakowiBfNgAdyEH kUjatkalamanoharam ..
kapotaSukasaMgItamunmattAlisahasrakam .
BujaNgaSatrunftyAdyaM sakAntABodaviBramam ..
nAnAvarRESca kusumEstadreRuparipUritam .
susnigDasOraBASrAntamugDIkftajagattrayam ..
mandamArutasaMsiktavasantaftusevitam .
pUrRendunityAByudayaM sUryyamandAMSusevitam .
aduHKasuKavicCedaM jarAmaraRavarjjitam .
akroDagatamAtsaryyaM aBinnamanahaMkftam ..
pUrRAnandAmftarasaM pUrRapremasuKAvaham .
guRAtItaM paraM DAma pUrRapremasvarUpakam ..
yatra vfkzAdipulakEH premAnandASruvarzitam .
kiM punaScetanAyuktErvizRuBaktEH kimucyate ..
govindANgrirajasparSAnnityavfndAvanaM Buvi .
sahasradalapadmasya vfndAraRyaM varAwakam ..
yasya sparSanamAtreRa pfTvI DanyA jagattraye .
guhyAdguhyatamaM ramyaM meDyaM vfndAvanasTitam ..
akzaraM nityamAnandaM govindasTAnamavyayam .
govindadehato'BinnaM pUrRabrahma suKASrayam ..
muktistatra yataH sparSAttanmAhAtmyaM kimucyate .
tasmAt sarvvAtmanA devi ! hfdisTaM kuru tadvanam ..
vfndAvanavihArezu kfzRaM kESoravigraham .
anyAraRyezu sTAnezu bAlyapOgaRqayOvanam ..
kAlindImakarando'sya karRikAyAH pradakziRam .
nAnAnirmmARagamBIraM jalasOraBamohanam .
AnandAhatatanmiSramakarandaDanAlayam .
padmotpalAdyEH kusumErnAnAvarREH samujjvalam ..
cakravAkAdivihagErmmaYjunAnAkalasvanEH .
SoBamAnaM jalaM ramyaM taraNgAtimanoharam ..
tasyoBayatawI ramyA SudDakAYcananirmmitA .
gaNgAkowIguRaH prokto yatra sparSavarAwakaH ..
karRikAyAM kowiguRo yatra krIqArato hariH .
kAlindIkarRikAkfzwamaBinnamekavigraham ..”
iti pAdme pAtAlaKaRqe 1 aDyAyaH ..
(idameva BagavatyAH pIWasTAnAnAmanyatamam .
yaTA, devIBAgavate . 7 . 30 . 69 .
“rukmiRI dvAravatyAntu rADA vfndAvane vane ..”)
<LEND>
