<L>14997<pc>2-625-c<k1>tIrTaM<k2>tIrTaM
tIrTaM¦, klI, (tarati pApAdikaM yasmAt . tF +
“pAtFtudivacIti .” uRAM . 2 . 7 . iti
Tak .) puRyasTAnAdi . tIrTatoyasya snAne
puRyatvaM yaTA, --
“nadIdevaniKAtezu taqAgezu saraHsu ca .
snAnaM samAcarennityaM garttaprasravaRezu ca ..
nipAnAdudDftaM puRyaM tataH prasravaRAdikam .
tato'pi sArasaM puRyaM tato nAdeyamucyate ..
tIrTatoyaM tataH puRyaM gaNgAtoyaM tato'Dikam ..”
ityAdye vahnipurARe snAnaviDirnAma 4 aDyAyaH ..
jalasamIpasTAratnimAtrasTAnam . yaTA, Aditya-
purARe .
“aratnimAtraM jalaM tyaktvA kuryyAcCOcamanudDfte .
paScAcca SoDayettIrTamanyaTA na SucirBavet ..
[Page2-626-a+ 52]
tasmin deSe SOcaM karttavyaM yasmAdaratnimAtravyava-
hitaM jalaM tat sTalameva tIrTaM jalasamIpatvAt .”
ityAhnikAcAratattvam .. * ..
vipracaraRayostIrTavAsasTAnatvaM brAhmaRaSabde
drazwavyam .. * .. vipradakziRakarRasya tIrTavAsa-
sTAnatvaM yaTA . parASaraH .
“praBAsAdIni tIrTAni gaNgAdyAH saritastaTA .
viprasya dakziRe karRe vasanti manurabravIt ..”
ityAhnikAcAratattvam ..
hastasTitatIrTAni yaTA, --
“aNgulyagre tIrTaM dEvaM svalpANgulyormUle kAyam .
maDye'NguzWANgulyoH pEtraM mUle hyaNguzWasya brAhmam ..”
ityamaraH . 2 . 7 . 51 ..
(yaTA ca, mArkaRqeye . 34 . 103 -- 109 .
“kuryyAt karmmARi tIrTena svena svena yaTAviDi .
devAdInAM taTA kuryyAd brAhmeRAcamanakriyAm ..
aNguzWottarato reKA pAReryA dakziRasya tu .
etadbrAhmamiti KyAtaM tIrTamAcamanAya vE ..
tarjjanyaNguzWayorantaH pEtraM tIrTamudAhftam .
pitFRAM tena toyAdi dadyAnnAndImuKAdfte ..
aNgulyagre taTA dEvaM tena divyakriyAviDiH .
tIrTaM kanizWikA mUle kAyaM tena prajApateH ..
evameBiH sadA tIrTErdevAnAM pitfBiH saha .
sadA kAryyARi kurvvIta nAnyatIrTana karhicit ..
brAhmeRAcamanaM SastaM pitryaM pEtreRa sarvvadA .
devatIrTena devAnAM prAjApatyaM nijena ca ..
nAndImuKAnAM kurvvIta prAjYaH piRqodakakriyAm .
prAjApatyena tIrTena yacca kiYcit prajApateH ..”)
tIrTaM triviDam . yaTA . jaNgamam 1 mAnasam 2
sTAvaram 3 . taTA ca .
“brAhmaRA jaNgamaM tIrTa nirmmalaM sArvvakAmikam .
yezAM vAkyodakenEva SudDyanti malino janAH ..
agastiruvAca .
SfRu tIrTAni gadato mAnasAni mamAnaGe ! .
yezu samyak naraH snAtvA prayAti paramAM gatim ..
satyaM tIrTaM kzamA tIrTaM tIrTamindrayanigrahaH .
sarvvaBUtadayA tIrTaM sarvvatrArjjavameva ca ..
dAnaM tIrTaM damastIrTaM santozastIrTamucyate .
brahmacaryyaM paraM tIrTaM tIrTaYca priyavAditA ..
jYAnaM tIrTaM DftistIrTaM puRyaM tIrTamudAhftam .
tIrTAnAmapi tattIrTaM viSudDirmmanasaH parA .
etatte kaTitaM devi ! mAnasaM tIrTalakzaRam ..
BOmAnAmapi tIrTAnAM puRyatve kAraRaM SfRu .
yaTA SarIrasyoddeSAH kecinmeDyatamAH smftAH .
taTA pfTivyAmuddeSAH kecitpuRyatamAH smftAH ..
praBAvAdadButAdBUmeH salilasya ca tejasA .
parigrahAnmunInAYca tIrTAnAM puRyatA smftA ..
tasmAdBOmezu tIrTezu mAnasezu ca nityaSaH .
uBayezvapi yaH snAti sa yAti paramAM gatim ..”
tIrTAgamane dozo yaTA, --
“anupozya trirAtrARi tIrTAnyanaBigamya ca .
adatvA kAYcanaM gAYca daridro nAma jAyate ..”
[Page2-626-b+ 52]
tITagamane PalaM yaTA, --
“agnizwomAdiBiryajYErizwA vipuladakziREH .
na tatPalamavApnoti tIrTABigamanena yat .. * ..
tIrTAnyanusmaran DIraH SraddaDAnaH samAhitaH .
kftapApo viSuDyeta kiM punaH SudDakarmmakft ..
tiryyagyoniM na vE gacCet kudeSe na ca jAyate .
na duHKI syAt svargaBAk ca mokzopAyaYca vindati ..
tIrTaPalaBAgino yaTA, --
yasya hastO ca pAdO ca manaScEva susaMyatam .
vidyA tapaSca kIrttiSca sa tIrTaPalamaSnute ..
pratigrahAdupAvfttaH santuzwo yena kenacit .
ahaNkAravimuktaSca sa tIrTaPalamaSnute ..
adAmBiko nirAramBo laGvAhAro jitendriyaH .
vimuktaH sarvvasaNgEryaH sa tIrTaPalamaSnute ..
akopano'malamatiH satyavAdI dfQavrataH .
AtmopamaSca BUtezu sa tIrTaPalamaSnute ..
aSraddaDAnaH pApAtmA nAstiko'cCinnasaMSayaH .
hetunizWaSca paYcEte na tIrTaPalaBAginaH ..”
iti kASIKaRqam .. * ..
tIrTayAtrAviDAnaM yaTA, --
“yo yaH kaScittIrTayAtrAntu gacCet
susaMyataH sa ca pUrvvaM gfhe sve .
kftopavAsaH SucirapramattaH
saMpUjayedBaktinamro gaReSam ..
devAn pitFn brAhmaRAMScEva sADUn
DImAn prIRayan vittaSaktyA prayatnAt .
pratyAgataScApi punastaTEva
devAn pitFn brAhmaRAn pUjayecca ..
evaM kurvvatastasya tIrTe yaduktaM
PalaM tat syAnnAtra sandeha eva ..”
iti brahmapurARam .. * ..
“prayAge tIrTayAtrAyAM pitfmAtfviyogataH .
kacAnAM vapanaM kuryyAt vfTA na vikaco Bavet ..”
iti BavizyapurARam .. * ..
“tIrTayAtrAsamAramBe tIrTAt pratyAgame'pi ca .
vfdDiSrAdDaM prakurvvIta bahusarpiHsamanvitam ..”
iti kUrmmapurARam .. * ..
“ESvaryyalABamAhAtmyAt gacCedyAnena yo naraH .
nizPalaM tasya tattIrTaM tasmAdyAnaM vivarjjayet ..”
iti matsyapurARam .. * ..
“saMvatsaraM dbimAsonaM punastIrTaM vrajedyadi .
muRqanaYcopavAsaYca tadA yatnena kArayet ..”
iti gaNgAvAkyAvalI .. * ..
tIrTaprAptyAnantaraviDAnaM yaTA, --
“na parIkzyo dvijastIrTezvannArTI Bojya evahi .
saktuBiH piRqadAnaYca caruRA pAyasena ca ..
karttavyamfziBirdfzwaM piRyAkena guqena ca .
SrAdDaM tatra tu karttavyamarGyAvAhanavarjjitam ..
akAle'pyaTavA kAle tIrTaSrAdDantu tarpaRam .
avilambena karttavyaM nEva viGnaM samAcaret ..
yadahni tIrTaprAptiH syAttato'hnaH pUrvvavAsare .
upavAsaSca karttavyaH prApte'hni SrAdDado Bavet ..
[Page2-626-c+ 52]
tIrTopavAsaH karttavyaH Siraso muRqanaM taTA .
SirogatAni pApAni yAnti muRqanato yataH ..
tIrTaM prApya prasaNgena snAnaM tIrTe samAcaret .
snAnajaM PalamApnoti tIrTayAtrASritaM na tu ..”
iti kASIKaRqam ..
“muRqanaYcopavAsaSca sarvvatIrTezvayaM viDiH .
varjjayitvA gayAM gaNgAM viSAlAM virajAntaTA ..”
iti skAndam .. * ..
“zoqaSAMSaM sa laBateM yaH parArTena gacCati .
ardDaM tIrTaPalaM tasya yaH prasaNgena gacCati ..”
iti pEWInasiH ..
“snApayet snigDamitrAdIn jYAtIMstIrTe narottamaH .
anyaTApaharantyete balAttIrTaBavaM Palam ..”
iti skAndam ..
“mAtaraM pitaraM jAyAM mrAtaraM suhfdaM gurum .
yamuddiSya nimajjeta azwaBAgaM laBeta saH ..”
iti prAyaScittatattve mArkaRqeyapurARam .. * ..
kalO tIrTAnAM pfTivyAM sTitikAlo yaTA,
“sarasvatI puRyakzetramAjagAma ca BAratam .
gaNgA SApena kalayA svayaM tasTO hareH pade ..
paScAdBagIraTAnItA mahIM BAgIraTI SuBA .
samAjagAma kalayA vARI SApena nArada ! ..
padmA jagAma kalayA sA ca padmAvatI nadI .
BArataM BAratI SApAt svayaM tasTO hareH pade
kaleH paYcasahasraYca varzaM sTitvA ca BArate .
jagmustASca saridrUpaM vihAya SrIhareH padam ..
yAni sarvvARi tIrTAni kASIM vfndAvanaM vinA .
yAsyanti tABiH sArdDaYca vEkuRWamAjYayA hareH ..”
tIrTapratigrahe dozo yaTA, --
“tatra nArAyaRakzetre kurukzetre hareH pade .
vArARasyAM vadaryyAYca gaNgAsAgarasaNgame ..
puskare BAskarakzetre praBAse rAsamaRqale .
haridvAre ca kedAre some vadarapAcane ..
sarasvatInadItIre puRye vfndAvane vane .
godAvaryyAYca kOSikyAM triveRyAYca himAlaye ..
etezvanyezu yo dAnaM pratigfhRAti kAmataH .
sa ca tIrTapratigrAhI kumBIpAkaM prayAti ca ..”
iti brahmavEvartte prakftiKaRqam .. * ..
yAnAdinA gamane dozo yaTA, --
“puRyArdDaM harate yAne tadardDaM CatrapAduke .
tadardDaM tElamAMsAByAM sarvvaM harati mETune ..”
iti karmmalocanam .. * ..
yugaBede tIrTaviSezasya SrezWatvaM pAdme .
“kfte tu puzkaraM tIrTaM tretAyAM nEmizantaTA .
dbApare tu kurukzetraM kalO gaNgAM samASrayet ..”
tIrTasaMKyA yaTA, --
“tisraH koWyo'rdDakowI ca tIrTAnAM vAyurabravIt .
divi BuvyantarIkze ca tAni te santi jAhnavi ! ..”
aTa BUmaRqalasya prAdakziRyena tIrTAni yaTA .
puzkaram 1 tattu brahmaRaH sTAnaM tIrTarAjeti nAmnA
KyAtaM tatra trisanDyaM daSakowitIrTAnyAyAnti .
tasya PalaM aSvamaMDatulyaMbrahmalokagamanaYca .. jambU-
[Page2-627-a+ 52]
mArgaH 2 tasya PalaM aSvameDatulyaM vizRuprAptiSca ..
taRqulikASramaH 3 tasya PalaM durgativinASaH
brahmalokaprAptiSca .. agastyasaraH 4 tatra trirAtro-
pavAsena vAjapeyatulyaM PalaM SAkAhAreRa kOmAra-
lokaprAptiSca .. GarmmAraRyam 5 tattu kaRvASramaH
tasya PalaM praveSamAtreRa pApakzayaH devapitfpUjanena
aSvameDatulyaM PalaM vibuDalokaprAptiSca .. yayAti-
patanam 6 tatra gamanena aSvameDayajYatulyaM Palam ..
kowitIrTam 7 tatra mahAkAlastizWati snAnena
aSvameDatulyaM Palam .. BadravawaH 8 tatra umApati-
stizWati taM dfzwvA gosahasradAnaPalaM darSakasya
gARapatyaYca Bavati .. narmmadA nadI 9 tatra pitfdeva-
tarpaRAt agnizwomatulyaM Palam . dakziRasinDuH
10 tatra brahmacaryyeRa agnizwomatulyaM PalaM tridiva-
prAptiSca . carmmaRvatI nadI 11 tatrendriyasaMyamanena
jyotizwomaPalam . himavatsutArvvudaH 12 tatra
vaSizWASramaH tasminnekarAtravAsena gosahasradAna-
Palam . piNgatIrTam 13 tatrendriyasaMyamanenasavatsa-
SatakapilAdAnaPalam . praBAsaH 14 tatra hutA-
SanastizWati tatra snAnena agnizwomAtirAtrayoH
Palam . sarasvatIsAgarasaNgamaH 15 tatra snAnena
gosahasradAnaPalaM trirAtropavAsena pitfdevatarpa-
Rena ca aSvameGaPalam . varadAnam 16 yatra vizRave
durvvAsasA varo dattaH tatra snAnena gosahasra-
dAnaPalam . dbAravatyAM piRqArakatIrTam 17
tatra padmacihnayuktA mudrAH SUlacihnitAni padmAni
adyApi dfSyante mahAdevastizWati snAnena bahu-
suvarRayajYaPalam . samudrasinDusaNgamaH 18 tatra
snAnena pitfdevatarpaRena ca varuRalokaprAptiH .
drimItIrTam 19 tatra mahAdevastizWati tatra
snAnenASvameGaPalaM mahAdevadarSanArccanAByAM sarvva-
pApanASaH . vasuDArA 20 tasyA darSanena aSva-
meDaPalaM snAnatarpaRAByAM vizRulokaprAptiH . sinDU-
ttamam 21 tatra snAnena bahusuvarRayajYaPalam .
yadutuNgam 22 tatra gamanena brahmalokaprAptiH .
kumArikASakratIrTam 23 tatra snAnena vimalatvaM
Bavati . paYcanadaH 24 tatra paYcayajYaPalam . BImA-
sTAnam 25 tatra snAtvA naro devIputtro Bavati
gosahasradAnaPalaYca laBate . girikuYjam 26 tatra
brahmA tizWati tasya natyA gosahasradAnaPalam .
vimalatIrTam 27 adyApi tatra sOvarRarAjata-
matsyA dfSyante tatra snAnapAnAByAM vAjapeya-
Palam . vitastA nadI 28 tatra tarpaRena vAja-
peyaPalaM svargaprAptiSca . kASmIre vitastAKyaM
takzakanAgasadanam 29 tatra snAnena vAjapeyaPalaM
vizRulokaprAptiSca . SamaparA 30 tatra sAyaM-
sanDyAyAM snAnena saptArccize carunivedanena ca
aSvameDasahasrADikaPalam . rudrAspadam 31 tatra
mahAdevadarSanAt aSvameDaPalam . maRimAn
parvvataH 32 tatra trirAtropavAsena jyotizwoma-
Palam . devikA nadI 33 tatra mahAdevasTAnam
tatra snAnamahAdevadarSanAByAM mahAdevAya caru-
[Page2-627-b+ 52]
nivedanena ca sarvvakAmaprAptirdevalokaprAptiSca .
devikAyAM rudratIrTaM tatra snAnAt sidDiprAptiH .
evaM devikAyAM yajanayAjanabrahmabAlukapuzpanyAsa-
saMjYakAni tIrTAni tezu snAnAt maraRaBaya-
vinASaH . dIrGasatram 34 tatra gamanAdeva dIrGasatra-
PalaprAptiH rAjasUyASvameDaPalaprAptiSca . vina-
Sanam 35 merupfzWe antarhitA sarasvatI yatra yAti
sA camasatIrTe evaM SirodBede nAgodBede ca dfSyate
camase snAnAt vAjapeyaPalaM nAgodBede snAnAt
nAgalokaprAptiH . SaSapAnatIrTam 36 tatra snAnAt
SivavaddIptiH gosahasradAnaPalaprAptiSca . kumAra-
kowI 37 tatra snAnena pitfdevapUjanena ca gavA-
mayayAgaPalaprAptiH . rudrakowI 38 yatra kowi-
rfzayo militA ahamagre rudraM drakzyAmIti
prasTitAnAM tezAM santozArTaM eko rudraH kowi-
mUrttayo'Bavat . tatra snAnAt aSvameDaPalaprAptiH
kulodDaraRaYca . sarasvatIsaNgamaH 39 tatra janA-
rddanastizWati tatra snAnAt bahusuvaRayAgaPala-
prAptiH . sayAvasAnam 40 tatra gamanAt gosahasra-
dAnaPalaprAptiH . kurukzetram 41 tatra gamanAt
sarvvapApakzayaH tato macakrukadvArapAlasya nama-
skAreRa gosahasradAnaPalaprAptiH . vizRusTAnaM
42 tatra snAnAt vizRudarSanAt aSvameDaPalaM
vizRulokaprAptiSca . paripallavam 43 tatra agni-
zwomAtirAtrayAgaPalaprAptiH . pfTivItIrTam 44
tatra gosahasradAnaPalam . SAlUkinItIrTam 45
tatra daSASvameDike snAnAt gosahasradAnaPalam .
sarpirddarvvI 46 sA nAgatIrTaM tatra gamanena agni-
zwomaPalaM nAgalokaprAptiSca . avarRakadbArapAlaH
47 tatrEkarAtravAsAt gosahasradAnaPalaprAptiH .
paYcanadam 48 tatra kowitIrTe snAnAt aSvameDa-
Palam . aSvitIrTam 49 tatra rUpaprAptiH . varAha-
tIrTam 50 yatra varAharUpI vizRuH sTitaH tatra
snAnAt agnizwomaPalaprAptiH . jayantyam 51 tatra
somatIrTe snAnAt rAjasUyaPalaprAptiH . eka-
haMsatIrTam 52 tatra gosahasradAnaPalaprAptiH .
kftaSOcam 53 tatra gamanAt puRqarIkayajYaPala-
prAptiH . muYjAvawatIrTam 54 tattu mahAdevasTAnaM
tatrEkarajanIvAsAt gARapatyaprAptiH tatrEva viSA-
lAkzIyakzIdarSanAt sarvvakAmaprAptiH . jAma-
dagnyAhftapuzkaratIrTam 55 tatra snAnapUjanAByAM
hayameDaPalam . rAmahnadaH 56 yatra rAmeRa kzAttra-
mutsAdya tezAM raktena paYca hradAH kftAH tezu
snAnatarpaRAByAM pitfgaRAd varaprAptiH bahusuvarRa-
yajYaPalaprAptiSca . vaMSamUlakam 57 tatra snAnAt
svakulodDaraRam . kAyaSoDanam 58 tatra snAnAt
dehaSudDiH . lokodDAraH 59 tatra snAnAt
svakIyalokodDAraH . SrItIrTam 60 tatra gamanAt
uttamaSrIprAptiH . kapilAtIrTam 61 tatra snAna-
devapitfpUjanAByAM kapilAsahasradAnaPalam .
sUryyatIrTam 62 tatra snAnopavAsapitfpUjanEragni-
zwomaPalaM devalokaprAptiSca . gavAM Bavanam 63
[Page2-627-c+ 52]
tatrABizekeRa gosahasradAnaPalam . SaNKinI-
tIrTam 64 tatra snAnAt uttamavIryyaprAptiH .
brahmAvarttaH 65 tatra snAnAt brahmalokaprAptiH .
sutIrTakam 66 tatra pitfdevAnAM sAnniDyaM tatra
snAnapitfdevapUjanEraSvameDaPalaM pitflokaprAptiSca .
ambumatI 67 tatra kASISvaratIrTe snAnAt sarvva-
roganASaH brahmalokaprAptiSca tatrEva mAtftIrTaM
tatra snAnAt santAnavfdDiH SrIprAptiSca .. SIta-
vanam 68 tatra keSAByukzaRena pvitratA .. SvAna-
lomApahaH 69 tatra snAnAt paramagatiprAptiH .
daSASvameDikam 70 tatra snAnAt niScalagati-
prAptiH .. mAnuzatIrTam 71 tatra vyADapIqitAH
kfzRamfgA vigAhya mAnuzatvaM prAptAH tatra snAnAt
sarvvapApamuktiH svargavasatiSca .. ApagAnadI 72
tatra devapitruddeSenEkabrAhmaRaBojanena kowi-
brAhmaRaBojanasidDiH .. plakzoqumbaraH 73 tatra brahmA
tizWati tatra saptarzikuRqe snAnAt sarvvapApanASo
brahmalokaprAptiSca . kapilasya kedAram 74 tatra
tapasA sarvvapApanASaH antarDAnaprAptiSca . sara-
kam 75 tatra vfzaDvajapraRAmena sarvvakAmaSiva-
lokayoH prAptiH . ilAspadam 76 tatra snAna-
devapitfpUjanAByAM durgativinASaH vAjapeyaPala-
prAptiSca . kindAnam 77 tatra snAnAdaprameya-
dAnaPalam . kiMjapyam 78 tatra snAnAt apra-
meyajapaPalam .. anAjanmatIrTam 79 tat
nAradasTAnaM tatra prARatyAgAt anuttamaloka-
prAptiH .. vEtaraRI nadI 80 tatra snAnaSUla-
pARipUjanAByAM sarvvapApamuktiH paramapada-
prAptiSca . PalakIMtIrTam 81 PalakIvane devA-
stapaScaranti .. miSrakam 82 tatra nAradena sarvva-
tIrTAni miSritAni tatra snAnAt sarvvatIrTa-
snAnaPalam .. maDuvawI 83 sA devIsTAnaM tatra
snAnadevapitfpUjanAByAM gosahasradAnaPalaprAptiH
kOSikIdfzadvatIsaNgamaH 84 tatra snAnAt sarvva-
pApamuktiH . kindattakUpaH 85 tatra tilaprasTa-
dAnAt fRatrayamuktiH paramasidDiprAptiSca .
vedItIrTam 86 tatra snAnAt gosahasradAnaPala-
prAptiH .. ahaH sudinaM tIrTadbayam 87 tayoH
snAnAt sUryyalokaprAptiH . nfgaDUmaH 88 tatra
vizRu pade snAnAt vAmanapUjanAcca sarvvapApa-
muktiH ravilokaprAptiSca .. sarasvatyAstIrTaM
SrIkuYjam 89 tatra snAnAt svargavasatiH ..
nEmizakuYjam 90 tasmin snAnAt hayameDaPala-
prAptiH . kanyAtIrTam 91 tatra snAnAt jyoti-
zwomaPalaprAptiH . brahmasTAnam 92 tatra snAnAt
SUdrasyApi brAhmaRatvaM brAhmaRasya paramagatiH ..
somatIrTam 93 tatra snAnAt somayAgaPala-
prAptiH .. saptasArasvatatIrTam 94 tatra snAna-
japAByAM brahmalokaprAptiH .. OSanasakam 95
tatra trisanDyaM kArttikeyasya sanniDAnam . kapAla-
mocanam 96 tatra snAnAt sarvvapApanASaH ..
agnitIrTam 97 tatra snAnAt vahnilokaprAptiH
[Page2-628-a+ 52]
kulodDaraRaYca . viSvAmitratIrTam 98 tatra
snAnAt brahmaRyaprAptiH . brahmayoniH 99 tatra
snAnAt brahmaloke vAsaH . pfTUdakam 100 tat
kArttikeyasTAnaM tatrABizekAt aSvameDaPala-
prAptiH pApinAmapi svargaprAptiH . maDusravam
101 tatra snAnAt gosahasradAnaPalaprAptiH ..
sarasvatyaruRAsaNgamaH 102 tatra trirAtropavAsa-
snAnAByAM brahmahatyApApanASaH . avakIRam
103 tat darBimuninirmmitaM darBiRA catvAraH
samudrA AnItAH tatra snAnAt durgativinASaH .
Satasahasrakam 104 sAhasrakam 105 uBayatra
snAnAt gosahasradAnaPalaM dAnopavAsO sahasra-
guRO Bavet .. reRukAtIrTam 106 tatrABizeka-
pitfdevapUjanAByAM sarvvapApanASaH agnizwomaPala-
prAptiSca . vimocanam 107 tatra snAnAt sarvva-
pratigrahakftapApanASaH . paYcavawatIrTam 108
tatra gamanAt mahApuRyaprAptiH svargagamanaYca ..
tEjasam 109 yatra brahmAdiBiH sEnApatye kArtti-
keyo'BiziktaH . kurutIrTam 110 tatra snAnAt
rudralokaprAptiH . svargadvAram 111 tatra gama-
nAt svargalokAgnizwomaPalaprAptiH . anarakam
112 tatra snAnAt durgatinASaH . asTipuram
113 tatra pitfdevatarpaRAt agnizwomaPalaprAptiH .
gaNgAhradakUpaH 114 tatra snAnAt brahmaloka-
prAptiH . sTARuvawatIrTam 115 tatra snAnEka-
rAtravAsAByAM rudralokaprAptiH . vadarIpAcanam
116 tattu vaSizWASramaH tatra trirAtropavAsa-
vadaraBakzaRAByAM aSvameDaPalam haraloka-
prAptiSca . indramArgam 117 tatrAhorAtropa-
vAsAt indralokaprAptiH . AdityASramaH 118
tatra snAnAt sUryyalokaprAptiH . somatIrTam
119 tatra snAnAt somalokaprAptiH . kanyA-
SramaH 120 tatra trirAtravAsopavAsAByAM kanyA-
SataprAptiH brahmalokagamanaYca . daDIcatIrTam
121 tatra snAnAt vAjapeyaPalaprAptiH . sanni-
hitAtIrTam 122 tatra amAvasyAyAM sarvvARi
tIrTAnyAyAnti evaM sUryyagrahaRe snAnAt SatA-
SvameDaPalaprAptiH snAnadAnAByAM svargaloka-
prAptiSca . tatrAmAvasyAyAM sUryyagrahaRe snAna-
SrAdDAByAM aSvameDasahasraPalaprAptiH . snAna-
mAtrAt sarvvapApanASaH brahmalokaprAptiSca ..
gaNgAhnadaH 123 tatra snAnAt rAjasUyASvameGa-
PalaprAptiH . kurukzetram 124 tat tarantukAra-
ntukayoH evaM rAmahradamacakrukayorantaraM etat
syamantapaYcakaM pitAmahasyottarabediH .. Darmma-
tIrTam 125 tatra snAnAdAsaptamakulodDaraRam ..
kArApacanam 126 tatra snAnAt agnizwoma-
PalaM vizRulokaprAptiSca . sOgaRikavanam 127
yatra brahmAdayo devAH pratyahamAyAnti tadvana-
praveSamAtreRa sarvvapApanASaH .. plakzasarasvatI
128 tatra snAnapitfdevapUjanAByAM aSvameDaPala-
prAptiH . ISAnADyuzitam 129 tatra SAka-
[Page2-628-b+ 52]
mBarI devI tatra trirAtropavAsaSAkAhArAByAM
dbAdaSavarzaSAkAhAMraPalaprAptiH . savarRAKyam
130 tatra SivastizWati tasya pUjanAt aSva-
meDaPalagARapatyayoH prAptiH . DUmAvatI 131
tatra trirAtropavAsAt manaskAmaprAptiH . DUmA-
vatI dakziRArdDe raTAvarttaH 132 tatrArohaRena
mahAdevaprasAdAt paramagatiprAptiH . DArA 133
tatra snAnAt SokanASaH . gaNgAdvAram 134
tatra kowitIrTe snAnAt puRqarIkayAgaPala-
prAptiH kulodDaraRaM ekarAtravAsena gosahasradAna-
PalaprAptiSca . saptagaNgam 135 trigaNgam 136
saptAvarttaH 137 etezu pitfdevatarpaRAt puRya-
lokaprAptiH . gaNgAyamunAsaNgamaH 138 tatra
snAnAt daSASvameDaPalaprAptiH kulodDaraRaYca .
kanaKalaH 139 tatra snAnatrirAtropavAsAByAM
vAjimeDaPalabrahmalokayoH prAptiH .. kapilA-
vawaH 140 tatrEkarAtravAsena gosahasradAnaPala-
prAptiH . kapilanAgarAjaH 141 tatrABizekAt
kapilAsahasradAnaPalaprAptiH . lalitikA 142
sA SAntanutIrTaM tatra snAnAt durgativinASaH ..
suganDA 143 tatra gamanAt sarvvapApaviSudDiH
brahmalokaprAptiSca . rudrAvarttaH 144 tatra snAnAt
brahmalokaprAptiH .. gaNKAsarasvatIsaNgamaH 145
tatra snAnAt aSvameDaPalaprAptiH svargagamanaYca ..
BadrakarRahradaH 146 tatra snAnaSaNkarapUjanAByAM
durgatinASaH vizRulokaprAptiSca . kubjAmrakam
147 tatra gamanAt svargaprAptiH . arunDatI-
vawaH 148 tatrEkarAtravAsAt gosahasradAna-
PalaprAptiH kulodDaraRaYca . sAmudrakam 149 tatra
trirAtropavAsena gosahasradAnaPalaM kulodDara-
RaYca .. brahmAvarttaH 150 tatra gamanAt agni-
zwomaPalaM brahmalokaprAptiSca . yamunApraBavaH 151
tatra snAnAt aSvameDaPalasvargalokayoH prAptiH ..
darvvIsaMkramaRam 152 tatra gamanAt vAjimeDa-
PalaprAptiH brahmalokagamanaYca . sinDupraBavaH 153
tatra paYcarAtravAsAt bahusuvarRayajYaPalaprAptiH ..
arTavedI 154 tatra gamanAt aSvameDaPala-
svargayoH prAptiH .. vASizWI nadI tatrEva fzi-
kulyA 155 vASizWI gamanAt sarvvavarRAnAM
dbijatvaprAptiH fzikulyAyAM snAnEkamAsavAsa-
SAkAhArEH fzilokaprAptiH .. BfNgatuNgam
156 tatra gamanAt vAjimeDaPalaprAptiH .. vIra-
pramokzaH 157 tatra gamanAt sarvvapApapraRASaH ..
sanDyA sA vidyAtIrTam 158 tatra snAnAt yatra
tatrEva vidyAprAptiH .. mahASramaH 159 tatrEka-
kAlanirAhArAt SuBalokaprAptiH .. mahAlayaH
160 tatra zazWakAlopavAsenEkamAsavAsAt
AtmanA sahEkaviMSatipuruzodDAraH tatrEva mahe-
SvaradarSanAt sarvvapApamaraRaBayayorvinASaH bahu-
suvarRayAgaPalaprAptiSca .. vetasIkA 161 tatra
gamanAt aSvameDaPalaM OSanasagatiprAptiSca ..
sundarikA 162 tatra gamanAt rUpaprAptiH ..
[Page2-628-c+ 52]
brAhmaRikA 163 tatra gamanAt brahmalokaprAptiH .
nEmizam 164 tatra brahmA tizWati tatra praveSAt
sarvvapApanASaH snAnAt gavAmayayAgaPalaprAptiH
saptakulodDAraH upavAsena prARatyAgAt svarga-
prAptiSca .. gaNgodBedaH 165 tatra trirAtropa-
vAsAt vAjimeDaPalaprAptiH vizRulokavAsaSca ..
sarasvatI 166 tatra pitfdevatarpaRAt sArasvata-
lokavAsaH .. bAhudA nadI 167 tatrEkarAtri-
vAsAt brahmalokaprAptiH . gopracAratIrTam 168
tattu sarayUtIraM tatra snAnAt sarvvapApanASaH
devalokaprAptiSca .. gomatyAM rAmatIrTam 169
tatra snAnAt aSvameDaPalaprAptiH nijakulapAva-
naYca . sAhasravam 170 tatra gamanAt rAja-
sUyASvameDaPalaprAptiH . rAjagfham 171 tatra
snAnAt kuveravadAhlAdaprAptiH . maRinAgaH
172 tatra gamanAt gosahasradAnaPalaprAptiH
evaM tat samIpe nityakarmmakaraRAt sarpavizaBaya-
nASaH ekarAtravAsAt sarvvapApanASaSca . gotama-
vanam 173 tatra ahalyAhrade snAnAt parama-
gatiprAptiH . SrIdevI 174 tatra gamanAt
SrIprAptiH . udapAnam 175 tatrABizekAt
vAjimeDaPalaprAptiH . janakarAjakUpaH 176
tatrABizekAt vizRulokaprAptiH .. vinaSanam
177 tatra gamanAt vAjapeyaPalaprAptiH .
viSalyA 178 sA sarvvatIrTajalodBavA tatra
gamanAt vAjapeyaPalaprAptiH ravilokagamanaYca ..
tapovanam 179 tatrADivAsAt guhyakaloka-
vAsaH . kampanA nadI 180 sA sidDanizevitA
tatra gamanAt puRqarIkayAgaPalaprAptiH . viSalyA
nadI 181 tatra gamanAt agnizwomaPalaM deva-
loke ciravAsaSca . mAheSvarI 182 tatra gama-
nAt aSvameDaPalaprAptiH svakulodDaraRaYca .
divOkaHpuzkariRI 183 tatra gamanAt durgati-
vinASaH vAjimeDaPalaprAptiSca . rAmapadam 184
tatra gamanAt aSvameDaPalam . mAheSvarapadam
185 tatra snAnAt aSvameDaPalaM tatra tIrTa-
kowI tatra snAnAt puRqarIkayAgaPalaprAptiH .
nArAyaRasTAnam 186 yatra SAlagrAmanAmA
haristizWati tatra gamanAt aSvameDaPalaM vizRu-
lokagamanaYca . tatrEva udapAnaM yatra catvAraH
samudrAH sannihitAH tatra snAnAt durgatinASaH
tatra mahAdevastizWati tatra gamanAt aSvameDa-
PalaprAptiH indralokavAsaSca .. jAtismaraH 187
tatra snAnAt jAtismaratvaprAptiH . vaweSvarapuram
188 tatra keSavasya darSanapUjanAByAmupavAsena
ca vAcCitakAmaprAptiH . vAmanatIrTam 189
tatra gamanAt durgativinASaH vizRuloka-
prAptiSca . tatra kOSikI tizWati tasyAH seva-
nAt rAjasUyayajYaPalaprAptiH . campakAraRyam
190 tatrEkarAtravAsAt gosahasradAnaPala-
prAptiH . gozWInam 191 tatrEkarAtropavAsAt
agnizwomaPalaprAptiH . tatra devyA saha viSve-
[Page2-629-a+ 52]
SvarastizWati tasya darSanAt mitrAvaruRaloka-
vAsaH .. kanyAsaMvedyam 192 tatrAhArajayAt
manulokaprAptiH tatrAnnadAnamakzayaM Bavati ..
niScIrA nadI 193 tatra gamanAt aSvameDa-
PalaprAptiH svakulodDaraRaYca . niScIrAsaNgame
annadAnena brahmalokagamanam . tatra vaSizWA-
SramaH tatrABizekAt vAjapeyaPalaprAptiH .. deva-
kUwam 194 tatra gamanAt vAjimeDaPalaprAptiH
kulodDaraRaYca .. kOSikamunihradaH 195 tatra
mAsavAsAt aSvameDaPalaprAptiH .. sarvvatIrTavara-
hradaH 196 tatra vAsAt bahusuvarRayAgaPala-
prAptiH durgativinASaSca .. vIrASramaH 197 tatra
kumArastizWati tatra gamanAt aSvameDaPalaprAptiH .
agniDArA 198 tatra gamanAt aSvameDaPala-
prAptiH kulodDaraRaYca .. pitAmahasaraH 199 tatra
SElarAjapratizWitO SivavizRU tizWataH tatrA-
BizekAt agnizwomaPalaprAptiH . tatrEva kumAra-
DArA tatra snAnAt kftArTatA trikAlopavAsena
brahmahatyAnASaH .. gOrISiKaram 200 tatrA-
rohaRAt SudDatA tatra kuRqe snAnapitfdevArcca-
nAByAM aSvameDaPalaprAptiH svargagamanaYca . tAmrA-
ruRA 201 tatra gamanAt vAjimeDaPalaprAptiH
SakralokagamanaYca .. nandinI 202 tatra tridaSa-
sevitaH kUpaH tatra gamanAt narameDaPalaprAptiH ..
kOSikyAruRasaNgamaH 203 tatra trirAtropa-
vAsAt sarvvapApamuktiH .. urvvaSItIrTam 204
somASramaH 205 kumBakarRASramaH 206 tezu
snAnAt aSvameDaPalaprAptiH svargagamanaYca ..
kokAmuKam 207 tatra snAnAt jAtismara-
tvam .. nandA 208 tatra gamanAt kftArTatA
sarvvapApanASaH svargagamanaYca . fzaBadbIpaH 209
tatra krOYcanisUdanasevanAt sarasvatyAM snAnAcca
vimAne virAjaH .. OddAlakatIrTam 210
tatrABizekAt sarvvapApanASaH . brahmatIrTam 211
tatra gamanAt vAjapeyaPalaprAptiH . campA 212
tatra gamanAt gosahasradAnaPalaprAptiH . nare-
tikA 213 tatra gamanAt vAjapeyaPalaM vimAna-
prAptiSca . saMvidyatIrTam 214 tatra snAnAt
vidyAprAptiH . lOhityam 215 tatra gamanAt
bahusuvarRayAgaPalaprAptiH . karatoyA 216 tatra
trirAtropavAsAt vfzaBEkAdaSadAnaPalaprAptiH ..
koSalAyAM kAlatIrTam 217 tatra gamanAt
gosahasradAnaPalaprAptiH svargagamanaYca . gaNgA-
sAgarasaNgamaH 218 tatra gamanAt SatASvameDa-
PalaprAptiH . gaNgAyAH paradvIpaH 219 tatra
snAnatrirAtropavAsAByAM sarvvakAmaprAptiH . vEta-
raRI 220 tatra gamanAt sarvvapApanASaH ..
virajam 221 tatra gamanAt candravaddIptiH ..
praBavaH 222 tatra gamanAt sarvvapApanASaH
gosahasradAnaPalasvakulapAvanaYca . SoRajyotI-
raTIsaNgamaH 223 tatra pitfdevatarpaRAt agni-
zwomaPalaprAptiH .. SoRpraBavaH 224 narmmadA-
[Page2-629-b+ 52]
praBavaH 225 vaMSagulmaH 226 tatra snAnAt
vAjimeDaPalaprAptiH . fzaBaH 227 tatra gama-
nAt gosahasradAnaPalaprAptiH . puzpavatI 228
tatra snAnatrirAtropavAsAByAM gosahasradAnaPala-
prAptiH kulodDaraRaYca .. vadarikam 229 tatra
snAnAt dIrGAyuzwvaprAptiH svargagamanaYca . mahendra-
parvvataH 230 tatra rAmatIrTe snAnAt vAji-
meDaPalaprAptiH . mataNgakedAram 231 tatra
snAnAt svargalokaprAptiH . SrIparvvataH 232 tatra
nadItIre snAnAt aSvameDaPalaM paramasidDi-
prAptiSca tatra mahAdevo devyA saha tizWati tatra
devahrade snAnAt aSvameDaPalaprAptiH Sivaloka-
gamanaYca . pARqyadeSe fzaBaparvvataH 233 tatra
gamanAt vAjapeyaPalaprAptiH svargagamanaYca ..
kAverI 234 tatra gamanAt gosahasradAnaPalam .
samudratIre kanyAtIrTam 235 tatra snAnAt
sarvvapApanASaH . samudramaDye gokarRatIrTam 236
tatra SivastizWati tasya pUjanAt trirAtropa-
vAsAcca daSASvameDatulyaPalaNgARapatyaprAptiH .
dvAdaSarAtropavAsAt kftArTatA ca . tatra
gAyattrIsTAnaM tatra trirAtropavAsAt gosahasra-
dAnaPalaprAptiH brAhmaRasya gAyattrIpAWAt sadA
sampannatA abrAhmaRasya pAWAt tasyA vinASaH ..
sambarttavApI 237 tatra gamanAt rUpasOBAgya-
prAptiH . veRvA 238 tatra pitfdevatarpaRAt
mayUrahaMsayuktavimAnaprAptiH .. godAvarI 239
tatra gamanena gavAmayayajYaPalaprAptiH vAyuloka-
gamanaYca . veRvAsaNgamaH 240 tatra snAnAt
sarvvapApanASaH . varadAsaNgamaH 241 tatra snAnAt
vAjimeDaPalaprAptiH . brahmasTURA 242 tatra
trirAtropavAsAt gosahasradAnaPalaprAptiH svarga-
gamanaYca . kuSaplavanam 243 tatra snAnatrirA-
tropavAsAByAM candralokaprAptiH . devahradaH 244
kfzRaveRvAsamudBavavanam 245 jyotirmAtrahradaH
246 kanyASramaH 247 tezu gamanAt agni-
zwomaPalaprAptiH . devahrade snAnAt gosahasra-
dAnaPalaprAptiH . jyotirmAtrahrade snAnAt jAti-
smaratvam .. payozRI nadI 248 tatra snAnatarpa-
RAByAM gosahasradAnaPalaprAptiH . daRqakAraRyam
249 tatra mahArAje jalasparSAt gosahasradAna-
PalaprAptiH . SaraBaNgASramaH 250 kuSASramaH 251
tatra gamanAt durgatinASaH kulapavitratA ca ..
sUrpArakam 252 tattu rAmatIrTam tatra snAnAt
bahusuvarRayajYaPalaprAptiH . saptagodAvaram 253
tatra snAnAt mahApuRyaprAptiH devalokagamanaYca .
devapaTam 254 tatra gamanena devasatraPalaprAptiH ..
tuNgakAraRyam 255 tatra praveSAt sadyaH pApa-
nASaH mAsavAsAt svakulasya pavitratA brahma-
lokagamanaYca . meDAvikam 256 tatra pitf-
devatarpaRAt agnizwomaPalasmftimeGAnAM prAptiH ..
kAlaYjaraparvvataH 257 tatra devahrade snAnAt
sUryyalokaprAptiH . trikUwaparvvataH 258 tatra
[Page2-629-c+ 52]
mandAkinyAM snAnapitfdevatarpaRAByAM aSvameDa-
PalaprAptiH paramagatilABaSca .. BarttfsTAnam 259
tatra kArttikeyastizWati tatra gamanAt sarvvakAma-
prAptiH . kowitIrTe snAnAt gosahasradAnaPala-
prAptiH . jyezWasTAnam 260 tatra mahAdeva-
stizWati taddarSanAt candravaddIptiH . tatra kUpe
catvAraH samudrAstizWanti tatra snAnapradakziRAByAM
paramagatiprAptiH . SfNgaverapuram 261 yatra
rAmo gaNgAmuttIrRaH tatra snAnAt sarvvapApa-
nASaH vizRulokaprAptiSca . muYjAvawaH 262 tatra
mahAdevastizWati tasya pUjanapradakziRAByAM gARa-
patyaprAptiH . tattIrTe jAhnavIsnAnAt sarvvapApa
nASaH .. prayAgaH 263 tatra trIRyagnikuRqAni
tatra yamunayA gaNgA saNgatA yatra brahmAdayo devA
sidDAH pitaraH sanatkumAramuKA fzayo nAga-
suparRasidDakratuganDarvvApsarasastizWanti evaM vedA
yajYASca mUrttimantaH brahmARamupAsate . sa sarvva-
tIrTeByo'DikaH . tasya nAmasaNkIrttanaSravaRa-
mfttikAlaBanEH sarvvapApanASaH tatra snAnAt
triloke evaM vedavidyAsu yat puRyaM tatprAptiH
rAjasUyASvameDaPalaprAptiSca tatra vapanaM mahat ..
BogavatI nAma vAsukitIrTam 264 tatrABi-
zekAt aSvameDaPalaprAptiH .. * ..
“ayoDyA maTurA mAyA kASI kAYcI
avantikA .
purI dvAravatI cEva saptEtA mokzadAyikAH ..
tAsu vAsaM prakurvvanti ye mftA vA narAH param .
laBante na punarjanma mAtfgarBezu kutracit ..”
iti pAdme BUmiKaRqam ..
SAstram . aDvaraH . kzetram . upAyaH . (yaTA,
mahABArate . 5 . 125 . 26 .
“vAsudevena tIrTena tAta ! gacCasva saMSamam ..”
“tIrTena upAyena .” iti tawwIkAyAM nIla-
kaRWaH .. avasaraH . yaTA, BAgavate . 3 . 19 . 4 .
“sa tadA labDatIrTo'pi na vavADe nirAyuDam .
mAnayan sa mfDe DarmmaM vizvaksenaM prakopayan ..”)
nArIrajaH . avatAraH . fzijuzwAmbu . (yaTA,
rAmAyaRe . 1 . 2 . 4 .
“akarddamamidaM tIrTaM BaradbAja ! niSAmaya .
ramaRIyaM prasannAmbu sanmanuzyamano yaTA ..”)
pAtram . (yaTA, manuH . 3 . 130 .
“dUrAdeva parIkzeta brAhmaRaM vedapAragam .
tIrTantadDavyakavyAnAM pradAne so'tiTiH smftaH ..”)
upADyAyaH . (yaTA, mahABArate . 4 . 40 . 18 .
“Sikzito hyasi sAraTye tIrTataH puruzarzaBa ! ..”
“tIrTato gurutaH .” iti nIlakaRWaH ..)
mantrI . iti medinI . Te, 8 .. (mantri-
praBftyazwAdaSarAzwrasampat . yaTA, mahABArate .
2 . 5 . 38 .
“kaccidazwAdaSAnyezu svapakze daSa paYca ca .
triBistriBiravijYAtErvetsitIrTAni cArakEH ..”
“tIrTAni mantripraBftInyazwAdaSa yAnyavagAhya
[Page2-630-a+ 52]
rAjAkftakftyo Bavati . tAni coktAni nIti-
SAstre yaTA, --
‘mantrI purohitaScEva yuvarAjaSca BUpatiH .
paYcamo dbArapAlaSca zazWo'ntarvaMSikastaTA ..
kArAgArADikArI ca dravyasaYcayakfttaTA .
kftyAkftyezu cArTAnAM navamo viniyojakaH ..
pradezwA nagarADyakzaH kAryyanirmmARakfttaTA .
DarmmADyakzaH saBADyakzo daRqapAlastripaYcamaH ..
zoqaSo durgapAlaSca taTA rAzwrAntapAlakaH .
awavIpAlakAntAni tIrTAnyazwAdaSEva tu ..
cArAn vicArayettIrTe svAtmanaSca parasya ca .
pAzaRqAdInavijYAtAnanyonyamitarezvapi ..
mantriRaM yuvarAjaYca hitvA svezu purohitam ..’
ityezAM tIrTaSabdavAcyatvam .. halAyuDaH .
yonO jalAvatAre ca mantryAdyazwAdaSasvapi .
puRyakzetre taTA pAtre tIrTaM syAt darSanezvapi ..”
iti tawwIkAyAM nIlakaRWaH ..)
yoniH . darSanam . GawwaH . iti hemacandraH ..
vipraH . AgamaH . nidAnam . agniH . iti
saMkziptasAre uRAdivfttiH .. (puRyakAlaH .
iti svAmI .. yaTA, BAgavate . 1 . 12 . 14 .
“hiraRyaM gAM mahIM grAmAn hastyaSvAn nfpatirvarAn .
prAdAt svannaYca vipreByaH prajAtIrTe sa tIrTavit ..”
puM, sannyAsinAmupADiviSezaH . yaTA, prARa-
toziRyAM avaDUtaprakaraRe .
“triveRIsaNgame tIrTe tattvamasyAdilakzaRe .
snAyAttattvArTaBAvena tIrTanAmA sa ucyate ..”)
<LEND>
