<L>24576<pc>3-463-b<k1>BaktiH<k2>BaktiH
BaktiH¦, strI, (Bajyate iti . Baja + ktin .)
viBAgaH . sevA . iti medinI . te, 39 ..
gORavfttiH . BaNgI . (anurAgaviSezaH . pUjye-
zvanurAgo BaktirityupadeSaH .. ISvare parAnuraktiH .
“aTAto BaktijijYAsA sA parAnurakti-
rISvare .” iti SARqilyasUtram .. upAsanA ..
parameSvaravizaye paramaprema . upAsyAkArA-
kAritacittavfttyAvfttirUpA paripakvanidiDyA-
sanAKyA SravaRamananAByAsaPalaBUtA anuraktiH ..
“nahIzwadevAt paramasti kiYcit .” iti budDi-
pUrvvikA cittavfttiH . sA ca paramaprItyaDInA ..
yaTA, vizRupurARe . 1 . 20 . 18-19 .
“nATa ! yonisahasrezu yezu yezu vrajAmyaham .
tezu tezvacyutA BaktiracyutAstu sadA tvayi .
yA prItiravivekAnAM vizayezvanapAyinI .
tvAmanusmarataH sA me hfdayAnmApasarpatu ..”
[Page3-463-c+ 52]
“he acyuta ! tvayi me acyutA EkAntikI
Baktirastu . ekAntaBaktiH paramaprItyaDIneti
tAM prItiM prArTayate yeti yAdfSI prItirvizayezu
AsaktAnAM sA tAdfSI prItirme hfdayAta
mApasarpatu mApayAtu hfdaye sadA tizWatvityarTaH ..”
iti tawwIkAyAM SrIDarasvAmI .. candanAdiBi-
stilakAdiracanA . yaTA, raGO . 13 . 55 .
kvacit KagAnAM priyamAnasAnAM
kAdambasaMsargazatIva paMktiH .
anyatrakAlAgurudattapatrA
BaktirBavaScandanakalpiteva ..”)
SradDA . iti hemacandraH .. (BaktivivaraRaM
yaTA, --
“Baja ityeza vE DAtuH sevAyAM parikIrttitaH .
tasmAt sevA buDEH proktA BaktiH sADanaBUyasI ..
iti gAruqe 231 aDyAyaH .. * ..
aTa SrImadBaktilakzaRaM tftIye SrIkApileye .
“devAnAM guRaliNgAnAmAnuSravikakarmmaRAm .
satva evEkamanaso vfttiH svABAvikI tu yA ..
animittA BAgavatI BaktiH sidDergarIvasI ..
aTa viSezalakzaRAni . SrIgOtamIyatantre .
“devatAyAYca mantre ca taTA mantraprade gurO .
BaktirazwaviDA yasya tasya kfzRaH prasIdati ..
tadBaktajanavAtsalyaM pUjAyAYcAnumodanam .
sumanA arccayennityaM tadarTe damBavarjanam ..
tatkaTASravaRe rAgastadarTe cANgavikriyA .
tadanusmaraRaM nityaM yastannAmnopajIvati ..
BaktirazwaviDA hyezA yasmin mlecCe'pi varttate .
sa muniH satyavAdI ca kIrttimAna sa BavennaraH ..”
saptamaskanDe SrIprahlAdoktO .
“SravaRaM kIrttanaM vizRoH smaraRaM pAdasevanam .
arccanaM vandanaM dAsyaM saKyamAtmanivedanam ..
iti puMsArpitA vizRO BaktiScennavalakzaRA .
kriyate BagavatyaDvA tanmanye'DItamuttamam ..”
tatrEva SrInAradayuDizWirasaMvAde .
“SravaRaM kIrttanaYcAsya smaraRaM mahatAM gateH .
sevejyAvanatirdAsyaM saKyamAtmanivedanam ..”
pAdme kArttikamAhAtmye SrIyamaDUmrakeSasaMvAde .
“SravaRaM kIrttanaM pUjA sarvvakarmmArpaRaM smftiH .
paricaryyA namaskAraH prema svAtmArpaRaM harO ..”
tatrEvottaraKaRqe SivapArvvatIsaMvAde .
“Adyantu vEzRavaM proktaM SaNKacakrANkanaM hareH .
DAraRaYcordDvapuRqrARAM tanmantrARAM parigrahaH ..
arccanaYca japo DyAnaM tannAmasmaraRaM taTA .
kIrttanaM SravaRaYcEva bandanaM pAdasevanam .
tatpAdodakasevA ca tanniveditaBojanam ..
tadIyAnAYca saMsevA dvAdaSIvratanizWatA .
tulasIropaRaM vizRordevadevasya SArNgiRaH ..
BaktiH zoqaSaDA proktA BavavanDavimuktaye ..”
iti ca .
kiYca .
“darSanaM BagavanmUrtteH sparSanaM kzetrasevanam .
[Page3-464-a+ 52]
AGrARaM DUpaSezAdernirmAlyasya ca DAraRam ..
nftyaM Bagavadagre ca taTA vIRAdivAdanam .
kfzRalIlAdyaBinayaH SrIBAgavatasevanam ..
padmAkzamAlAdiDftirekAdaSyAdijAgaraH .
prAsAdaracanAdyanyajjYeyaM SAstrAnusArataH ..
liKitA BagavadDarmmA BaktAnAM lakzaRAni ca .
tAni jYeyAni sarvvARi BaktervE lakzaRAni ca ..
tezu jYeyAni gORAni muKyAni ca vivekiBiH .
bahiraNgAntaraNgARi premasidDO ca tAni
yat ..
BedAstu viviDA BakterBaktaBAvAdiBedataH .
muktAPalAdigranTeByo jYeyAstalliKanEralam ..
premaBaktO ca sidDAyAM sarvve'rTAH sevakAH svayam ..
BagavAMScAtivaSyaH syAlliKyate'syAH sula-
kzaRam ..”
aTa premaBaktilakzaRam . nAradapaYcarAtre .
“ananyamamatA vizRO mamatA premasaNgatA .
Baktirityucyate BIzma ! prahnAdodDavanAradEH ..
premaBakteSca mAhAtmyaM BaktermAhAtmyataH param .
sidDameva yato BakteH PalaM premEva niScitam ..
cihnAni premasampatterbAhyAnyAByantarARi ca .
kiyantyulliKitAnyasyA mahimEva viliKyate ..”
aTa premasampatticihnAni saptamaskanDe SrIprahrA-
dasya bAlAnuSAsane .
“niSamya karmmARi guRAnatulyAn
vIryyARi lIlAtanuBiH kftAni .
yadvAtiharzotpulakASrugadgadaM
protkaRWa udgAyati nftyate ca ..
yadA grahagrasta iva kvacidDasatyA-
krandati DyAyati bandate janam .
muhuH Svasan vakti hare ! jagatpate !
nArAyaRetyAtmamatirgatatrapaH ..
tadA pumAn muktasamastabanDana-
stadBAvaBAvAnukftASayAkftiH .
nirdagDabIjAnuSayo mahIyasA
BaktiprayogeRa sametyaDIkzajam ..”
ekAdaSe ca SrIkaviyogeSvarottare .
SfRvan suBadrARi raTANgapARe-
rjanmAni karmmARi ca yAni loke .
gItAni nAmAni tadarTakAni
gAyan vilajjo vicaredasaNgaH ..
evaMvrataH svapriyanAmakIrttyA
jAtAnurAgo drutacitta uccEH .
hasatyaTo roditi rOti gAya-
tyunmAdavannftyati lokabAhyaH ..”
tatrEva SrIprabudDayogeSvarottare .
“smarantaH smArayantaSca miTo'GOGaharaM hAram .
BaktyA saMjAtayA BaktyA biBratyutpulakAM tanum ..
kvacidrudantyacyutacintayA kvaci-
dDasanti nandanti vadantyalOkikAH .
nftyanti gAyantyanuSIlayantyajaM
Bavanti tazRIM parametya nirvftAH ..
[Page3-464-b+ 52]
SrIBagavadudDavasaMvAde ca .
“kaTaM vinA romaharzaM dravatA cetasA vinA .
vinAnandASrukalayA SudDedBaktyA vinASayaH ..
vAggadgadA dravate yasya cittaM
rodityaBIkzaRaM hasati kvacicca .
vilajja udgAyati nftyate ca
madBaktiyukto BuvanaM punAti ..
yaToktaBaktyaSaktO tu BagavaccaraRAmbujam .
SaraRAgataBAvena kftsnaBItiGnamASrayet ..”
iti hariBaktivilAse 11 vilAsaH ..
api ca . uttamaBakterlakzaRaM yaTA, --
“anyABilAsitASUnyaM jYAnakarmmAdyanAvftam .
AnukUlyena kfzRAnuSIlanaM BaktiruttamA ..
taTA nAradapaYcarAtre .
“sarvvopADivinirBuktaM tatparatvena nirmmalam .
hfzIkeRa hfzIkeSasevanaM Baktirucyate ..”
SrIBAgavatasya tftIyaskanDe ca .
“ahEtukyavyavahitA yA BaktiH puruzottame .
sAlokyasArzwisAmIpyasArUpyEkatvamapyuta ..
dIyamAnaM na gfhRanti vinA matsevanaM janAH .
sa eva BaktiyogAKya Antyantika udAhftaH ..”
iti ..
sA uttamA BaktiH zaqviDA yaTA, --
“kleSaGnI SuBadA mokzalaGutAkft sudurlaBA .
sAndrAnandaviSezAtmA SrIkfzRAkarzaRI ca sA ..”
tatrAsyAH kleSaGnatvam .
“kleSAstu pApaM tadbIjamavidyA ceti te triDA ..”
SuBadatvaM yaTA, --
“SuBAni prIRanaM sarvvajagatAmanuraktatA .
sadguRAH suKamityAdInyAKyAtAni manI-
ziBiH ..”
mokzalaGutAkfdyaTA, --
“manAgeva prarUQAyAM hfdaye BagavadratO .
puruzArTAstu catvArastfRAyante samantataH ..”
sudurlaBA yaTA, --
“sADanOGEranAsaNgEralaByA sucirAdapi .
hariRAcASvadeyeti dviDA sA syAt sudurlaBA ..”
sAndrAnandaviSezAtmA yaTA, --
“brahmAnando Bavedeza cet parArdDaguRIkftaH .
nEti BaktisuKAmBoDeH paramARutulAmapi ..”
SrIkfzRAkarzaRI yaTA .
“kftvA harimpremaBAjampriyavargasamanvitam .
BaktirvaSIkarotIti SrIkfzRAkarzaRI ca sA ..”
sA uttamA BaktistriDA yaTA, --
“sA BaktiH sADanaM BAvaH premA ceti triDo-
ditA ..”
sADanaBaktiryaTA, --
“kftisADyA Bavet sADyaBAvA sA sADanABiDA .
nityasidDasya BAvasya prAkawyaM hfdi sADyatA ..”
BAvaBaktiryaTA, --
“SudDasattvaviSezAtmA premasUryyAMSusAmyaBAk .
ruciBiScittamAsfRyakfdasO BAva ucyate ..”
[Page3-464-c+ 52]
premaBaktiryaTA, --
“samyaNmasfRitasvAnto mamatvAtiSayANkitaH .
BAvaH sa eva sAndrAtmA buDEH premA nigadyate ..”
iti BaktirasAmftasinDO pUrvvaviBAgaH ..
<LEND>
