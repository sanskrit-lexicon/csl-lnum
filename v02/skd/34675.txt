<L>34675<pc>5-004-c<k1>SaktiH<k2>SaktiH
SaktiH¦, strI, (Saka + ktin .) kAyajanana-
sAmarTyam . yaTA, --
“yA devI sarvvaBUtezu SaktirUpeRa saMsTitA .”
iti devImAhAtmyasya wIkAyAM nAgojIBawwaH ..
Sakyate jetumanayA . sA praBAvotsAhamantraja-
BedAttriviDA . tatra praButve sADakatvAt koza-
daRqO praBuSaktiH 1 . vikrameRa svaSaktyA visPu-
raRamutsAhaSaktiH 2 . sanDyAdInAM sAmAdI-
nAYca yaTAvasTAnaM mantraSaktiH 3 .. sAmarTya-
mAtram . tatparyyAyaH . draviRam 2 taraH 3 sahaH
4 balam 5 SOryyam 6 sTAma 7 Suzmam 8 parA-
kramaH 9 prARaH 10 . ityamaraH .. Suzma 11 saham
12 . iti SabdaratnAvalI .. UrjjaH 13 . iti
jawADaraH .. kAsUH . sA tu SarvvalAnAmAstram .
iti nAnArTe amaraBaratO .. gOrI . iti
medinI .. lakzmIH . iti SabdamAlA .. * ..
triSaktayo yaTA, --
“ezA triSaktiruddizwA nayasidDAntagAminI .
ezA SvetA parA sfzwiH sAttvikI brahmasaMsTitA ..
ezEva raktA rajasi vEzRavI parikIrttitA .
ezEva kfzRA tamasI rOdrI devI prakIrttitA ..
paramAtmA yaTA devo eka eva triDA sTitaH .
prayojanavaSAcCaktirekEva triviDABavat ..”
iti vArAhe triSaktimAhAtmyanAmADyAyaH .. * ..
api ca .
“binduH SivAtmakastatra bIjaM SaktyAtmakaM
smftam .
tayoryoge BavennAdasteByo jAtAstriSaktayaH ..”
iti kriyAsAraH ..
anyacca .
“icCA kriyA taTA jYAnaM gOrI brAhmI tu vEzRavI .
triDA SaktiH sTitA yatra tatparaM jyotiro-
miti ..”
iti gorakzasaMhitA .. * ..
azwa Saktayo yaTA, --
“indrARI vEzRavI SAntA brahmARI brahmavAdinI .
kOmArI nArasiMhI ca vArAhI vikawAkftiH ..
mAheSvarI mahAmAyA BEravI BIrurUpiRI .
azwO ca SaktayaH sarvvA raTasTAH prayayurmudA ..”
iti brahmavEvartte SrIkfzRajanmaKaRqe bARayudDaM nAma
119 aDyAyaH .. * ..
[Page5-005-a+ 52]
nava Saktayo yaTA, --
“tatra padme cAzwadale maDye ca BaktipUrvvakam .
vEzRavIYcEva brahmARIM rOdrIM mAheSvarIM taTA ..
nArasiMhIYca vArAhImindrARIM kArttikIM taTA .
sarvvaSaktisvarUpAYca praDAnAM sarvvamaNgalAm ..
navaSaktISca saMpUjya Gawe devAMSca pUjayet ..”
iti brahmavEvartte prakftiKaRqe 61 aDyAyaH .. * ..
paYcASadvizRuSaktayo yaTA, --
“kIrttiH kAntistazwipazwI DftiH SAntiH kriyA
dayA .
meDA saharzA SradDA syAllajjA lakzmIH sarasvatI ..
prItI ratI ramA proktAH krameRa svaraSaktayaH .
jayA durgA praBA satyA caRqA vARI vilAsinI ..
virajA vijayA viSvA vinadA sunadA smftiH .
fdDiH samfdDiH SudDiSca BaktirmuktirmatiH kzamA ..
ramomA kledinI klinnA vasudA vasuDA parA .
parA parAyaRA sUkzmA sanDyA prajYA praBA niSA ..
amoGA vidyutA ceti SaktayaH sarvvakAmadAH .
etAH priyatamANkezu nizaRRAH sasmitAnanAH ..
vidyuddAmasamAnANgyaH paNkajABayabAhavaH ..” * ..
paYcASadrudraSaktayo yaTA, --
“guRodarI syAdbirajA SAlmalI tadanantaram .
lolAkzI varttulAkzI ca dIrGaGoRA samIritA ..
sadIrGamuKIgomuKyO dIrGajihvA taTEva ca .
kuRqodaryyardDakeSyO ca taTA vikftamuKyapi ..
jvAlAmuKI tato jYeyA paScAdulkAmuKI tataH .
suSrImuKI cEva vidyAmuKyetAH svaraSaktayaH ..
mahAkAlIsarasvatyO sarvvasidDisamanvite .
gOrI trElokyavidyA syAnmantrasidDistataH param ..
AtmaSaktirBUtamAtA taTA lambodarI smftA .
drAvaRI nAgarI BUyaH KecarI cApi maYjarI ..
rUpiRI citriRI paScAt kAkodaryyapi pUtanA .
syAdBadrakAlI yoginyO SaNKinI garjjinI taTA ..
kAlarAtriSca kubjinyA kapardinyapi vajrayA .
jayA ca sumuKeSvaryyA revatI mADavI tataH ..
vAruRI vArzavI proktA paScAdrakzovidAriRI .
tataSca sahajA lakzmIrvyApinI mAyayAnvitA ..
etA rudrANkapIWasTAH sindUrAruRavigrahAH ..
raktotpalakapAlAByAmalaNkftakarAmbujAH ..”
iti prapaYcasAraH .. * ..
kulaSaktayo yaTA, --
“SaktayaH parameSAni ! vidagDAH sarvvayozitaH .
nawI kApAlikI veSyA mAlinI kuNkumAlinI ..
cARqAlI ca kulAlI ca rajakI nApitANganA .
gopinI yoginI SudDA brAhmaRI rAjakanyakA ..
kocANganA ca deveSi ! taTEva SaNKakAriRI .
etA zaqviMSatiH kanyA devAnAmapi durlaBA ..
dEvajYA vyADavAmA ca taTA mAMsApahAriRI .
bOdDA ca javanI devi taTA rasapasAriRI ..
veSyA caturvviDA proktA dviviDA kuNkumAlinI .
DIvarI dviviDA proktA taTEva gaRikANganA ..
kumBakArI dviDA proktA taTEva gopinI smftA .
[Page5-005-b+ 52]
vAtavEdyANganA devi javanI dbiviDA smftA ..
bOdDakanyA triDA devi taTA kocANganA priyA .
pUrvvoktABiH sahEkatra catuHzazwiSca SaktayaH ..”
iti revatItantre 3 pawalaH .. * ..
api ca .
“paYcAcAreRa deveSi ! kulaSaktiM prapUjayet .
nawI kApAlikI veSyA rajakI nApitANganA ..
brAhmaRI SUdrakanyA ca taTA gopAlakanyakA .
mAlAkArasya kanyA ca nava kanyA prakIrttitAH .
viSezavEdagDyayutAH sarvvA eva kulANganAH .
rUpayOvanaMsampannA SIlasOBAgyaSAlinI .
pUjanIyA prayatnena tataH sidDirBaved Druvam ..”
iti guptasADanatantre 1 pawalaH .. * ..
tasyAH praSaMsA yaTA .
“SaktiM vinA maheSAni ! sadAhaM SavarUpakaH .
Saktiyukto yadA devi ! Sivo'haM sarvvakAmadaH ..
SaktiyuktaM japenmantraM na mantraM kevalaM japet .
sAvitrIsahito brahmA sidDo'BUnnaganandini ..
dvAravatyAM kfzRadevaH sidDo'BUt satyayA saha .
taTA kocabaDUsaNgAnmama sidDirvvarAnane ..
ISvaro'haM mahAdevi ! kevalaM SaktiyogataH .
Saktiyogena deveSi yadi sidDirna jAyate ..
tadEva parameSAni mama vAkyaM vfTA Bavet .
yaddattaM jalagaRqUzaM Saktivaktre sureSvari ! ..
sinDurUpaM maheSAni ! tajjalaM nAtra saMSayaH .
svIyezwadevIBAvena BojayettAYca yatnataH ..
SaktiSca kaTyate devi SfRuzva surasundari .
trayo daSAbdAdUrdDvaM yA paYcaviMSativArzikI ..
aprasUtA viSezeRa paYcame'pi Bavet priye .
sundarI tu viSezeRa prasUtA vAprasUtikA ..
avaSyaM paYcamaM kuryyAt SaktimAtre maheSvari ..”
iti SaktikAgamasarvvasvam .. * ..
tasyA utpattimAhAtmyAdiryaTA, --
nArAyaRa uvAca .
“saha budDyA budDimanto na vaktumucitaM surAH .
sarvve SaktyAlayA viSve Saktimanto hi jIvinaH ..
brahmAditfRaparyyantaM sarvvaM prAkftikaM jagat .
satyaM nityaM vinA mAYca mayA SaktiH prakASitA ..
avirBUtA ca sA mattaH sfzwO devI madIcCayA .
tirohitA ca sA Seze sfzwisaMharaRe mayi ..
sfzwikartrI ca prakftiH sarvvezAM jananI parA .
mama tulyA ca manmAyA tena nArAyaRI smftA ..
suciraYca tapastaptaM SamBunA DyAyatA ca mAm .
tena tasmE mayA dattA tapasAM PalarUpiRI ..
vrataYca lokaSikzArTamasyA na svArTameva ca .
svayaM vratAnAM tapasAM PaladAtrI jagattraye ..
mAyayA mohitAH sarvve kimasyA vAstavaM vratam .
sADyamasyA vrataPalaM kalpe kalpe punaH punaH ..
sureSvarA yadaMSASca brahmavizRumaheSvarAH .
kalAH kalAMSarUpAste jIvinaSca surAdayaH ..
mfdA vinA kulAlaSca GawaM karttuM yaTAkzamaH .
vinA svarRaM svarRakAraH kuRqalaM karttamakzamaH ..
[Page5-005-c+ 52]
vinA SaktyA taTAhaYca svasfzWiM karttumakzamaH .
SaktipraDAnA sfzwiSca sarvvadarSanasammatA ..
ahamAtmA ca nirlipto'dfSyaH sAkzI ca dehi-
nAm .
dehAH prAkftikAH sarvve naSvarAH pAYcaBOtikAH ..
ahaM nityaSarIrI ca BAnuvigrahavigrahaH .
sarvvADArA ca prakftiH sarvvAtmAhaM jagatsu ca ..
ahamAtmA mano brahmA jYAnarUpo maheSvaraH .
paYca prARAH svayaM vizRurbbudDiH prakftirISvarI ..
Saktyo nidrAdayaScEtAH sarvvASca prakfteH kalAH .
sA ca SElendrakanyeyaM iti vedanirUpitam ..”
iti brahmavEvartte gaReSaKaRqe 7 aDyAyaH .. * ..
api ca .
“sA SaktiH sfzwikAle ca paYcaDA ceSvarecCayA ..
rADA padmA ca sAvitrI durgA devI sarasvatI ..
prARADizWAtfdevI yA kfzRasya paramAtmanaH .
prARADikapriyatamA sA rADA parikIrttitA ..
ESvaryyADizWAtfdevI sarvvamaNgalakAriRI .
paramAnandarUpA ca sA lakzmIH parikIrttitA ..
vidyADizWAtfdevI yA parameSasya durlaBA .
vedaSAstrayogamAtA sA sAvitrI prakIrttitA ..
budDyaDizWAtfdevI yA sarvvaSaktisvarUpiRI .
sarvvajYAnAtmikA sarvvA sA durgA durganASinI ..
rAgADizWAtfdevI yA SAstrajYAnapradA sadA .
kfzRakaRWodBavA yA ca sA ca devI sarasvatI ..
paYcaDAdO svayaM devI mUlaprakftirISvarI ..
tataH sfzwikameREva bahuDA kalayA ca sA .
yozitaH prakfteraMSAH pumAMsaH puruzasya ca ..”
iti ca brahmavEvartte gaReSaKaRqe 40 aDyAyaH .. * ..
brahmARISaktyutpattiryaTA .
“tato brahmAdayo devA BayaM jagmuH savAsavAH .
yadi syAnnirjjito devaH kzayaH sarvvadivOkasAm ..
etasminnantare Sakra ! brahmA cintayate kriyAH .
strIrUpaDAriRI BUtvA sahAyatvaM maheSvare ..
kzipraM kuru svakAryye tvaM evaM viSveSvare raRe .
tato dyotitavAn SamBuH svaSaktiM kiraRojjva-
lAm ..
brahmarUpaDarAM kintu lalanAkAravigrahAm .
haMsasyandanamArUQA svakIyAyuDaDAriRI ..
tarjjayantI mahOjena dAnavAnAM BayaNkarI .
tasya GorARi karmmARi dfzwvA sa vismayan SivaH .
kA punaH srazwuH susnehA sadAtipratipakzajit .
tasyAH SaktiM dbitIyAYca sfjAmi aparAji-
tAm ..”
iti devIpurARe ruruvaDe brahmARyutpattiH .. * ..
nandAtIrTe SaktimantravicAranizeDo yaTA .
“yo'sAvanAdimaDyAntaSivaSaktimayaH paraH .
tasyEva paramAnandA sarvvakilvizanASinI ..
tatpraBAveRa prApnoti tapoyajYAdikaM Palam .
mantrARAM devaSaktInAM na vicAro varAnane ..”
iti devIpurARe nandAkuRqapraveSaH praTamA-
DyAyaH .. * ..
[Page5-006-a+ 52]
prakftiH . yaTA, --
“praDAnaM prakftiH SaktirnityA cAvikftistaTA .
etAni tasyA nAmAni puruzaM yA samASritA ..”
tasyA guRAnAha .
“sattvaM rajastamastrIRi vijYeyAH prakfterguRAH .”
iti BAvaprakASaH .. * ..
SaktivizayakapuzpARi yaTA, --
“aTa puzpaM pravakzyAmi karmmayoge maheSvari .
SfRuzva parayA BaktyA yaToktaM brahmaRA purA ..
kamale karavIre dve kusumBe tulasIdvayam .
jAtyaSoke ketakI dve kumArIcampakotpalam ..
kundamandArapunnAgapAwalAnAgacampakam .
AragvaDaM karRikAraM pAvantI navamallikA ..
sOganDikaM sakoraRqaM palASASokasarjjakAH .
sinDuvAro hyapAmArgavApulIkaYca kAmajam ..
vyAGracelaM damanakaM maruvakaM tataH param .
lavaNgaM jalakarpUraM tagaraYca javA taTA ..
SivapuzpaM droRapuzpaM kAmarAjaM suketakam .
anyAni vanapuzpARi jalajasTalajAni ca .
girijAni deSajAni nAnApuzpARyataH param ..”
iti prapaYcasAraH ..
<LEND>
