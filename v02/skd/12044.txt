<L>12044<pc>2-418-b<k1>caRqAlaH<k2>caRqAlaH
caRqAlaH¦, puM, (caRqate kupyatIti . caqi kope +
“paticaRqiByAmAlaY .” uRAM . 1 . 116 . ityA-
laY . yadvA, caRqaM vikawaM alaM alaNkAro yasya
ityujjvaladattaH .) varRasaNkarajAtiviSezaH . cA~qAla
iti BAzA . sa tu brAhmaRIgarBe SUdrOrasAjjAtaH .
iti parASarapadDatiH .. tatparyyAyaH . plavaH 2
mAtaNgaH 3 divAkIrttiH 4 janaNgamaH 5 nizAdaH 6
SvapacaH 7 antevAsI 8 cARqAlaH 9 pukkasaH 10 .
ityamaraH . 2 . 10 . 19 .. jalaNgamaH 11
niSAdaH 12 Svapak 13 pukkaSaH 14 pukkazaH 15 .
iti tawwIkA .. nizkaH 16 . iti trikARqa-
SezaH .. tasyAkftiryaTA, rAmAyaRe .
“aTa rAtryAM vyatItAyAM tasyAM rAjA baBUva ha .
caRqAladarSano rAma ! sadya eva durAkftiH ..
nIlapItAmbaraDaro raktAmbarakftottaraH .
saMrabDatAmraDorAkzaH karAlo haripiNgalaH ..
fkzacarmmanivAsI ca lOhABaraRaBUzitaH ..”
SmaSAnacaRqAlasya nivAsakarmmAdi yaTA, --
“caRqAlaSvapacAnAntu vahirgrAmAt pratiSrayaH .
apapAtrASca karttavyA DanamezAM SvagarddaBam ..
vAsAMsi mftacelAni BinnaBARqezu Bojanam .
kArzRAyasamalaNkAraH parivrajyA ca nityaSaH ..
na tEH samayamanvicCet puruzo DarmmamAcaran .
vyavahAro miTastezAM vivAhaH sadfSEH saha ..
annamezAM parADInaM deyaM syAdBinnaBAjane .
rAtrO na vicareyuste grAmezu nagarezu ca ..
divA careyuH kAryyArTaM cihnitA rAjaSAsanEH .
abAnDavaM SavaYcEva nirhareyuriti sTitiH ..
vaDyAMSca hanyuH satataM yaTASAstraM nfpAjYayA .
vaDyavAsAMsi gfhRIyuH SayyAScABaraRAni ca ..”
(etErhatasya paSormAMsaSudDimAha manuH . 5 . 131 .
“SvaBirhatasya yanmAMsaM Suci tanmanurabavIt .
kravyAdBiSca hatasyAnyEScARqAlAdyESca dasyuBiH ..”)
krUrakarmmA . iti saMkziptasAre uRAdivfttiH ..
(striyAM NIz . tantroktaSaktiviSezaH ..)
<LEND>
