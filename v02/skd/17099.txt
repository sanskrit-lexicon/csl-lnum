<L>17099<pc>2-750-c<k1>dEvaM<k2>dEvaM
dEvaM¦, klI, puM, (devAt niyatAdAgatam . deva +
aR .) BAgyam . ityamaraH . 1 . 1 . 28 ..
“dEvADInaM jagat sarvvaM janmakarmmaSuBASuBam .
saMyogASca viyogASca na ca dEvAt paraM balam ..
kfzRAyAttaYca taddEvaM sa devAt paratastataH .
Bajanti satataM santaH paramAtmAnamISvaram ..
dEvaM vardDayituM SaktaH kzayaM karttuM svalIlayA .
na dEvabadDastadBaktaScAvinASI ca nirguRaH ..”
iti brahmavEvartte gaReSaKaRqam .. * ..
manuruvAca .
“dEve puruzakAre ca kiM jyAyastadbravItu me .
atra me saMSayo deva ! CettumarhasyaSezataH ..
matsya uvAca .
svameva karmma dEvAKyaM vidDi dehAntarArjjitam .
tasmAt pOruzameveha SrezWamAhurmanIziRaH ..
pratikUlaM yaTA dEvaM pOruzeRa vihanyate .
maNgalAcArayuktAnAM nityamutTAnaSIlinAm ..
yezAM pUrvvakftaM karmma sAttvikaM manujottam ! .
pOruzeRa vinA tezAM keSAYciddfSyate Palam ..
karmmaRA prApyate loke rAjasasya taTA Palam .
kfcCreRa karmmaRA vidDi tAmasasya taTA Palam ..
pOruzeRApyate rAjan ! mArgitavyaM PalaM narEH .
dEvameva vijAnanti narAH pOruzavarjjitAH ..
tasmAttrikAlasaMyuktaM dEvena saPalaM Bavet .
pOruzaM dEvasampattyA kAle Palati pArTiva ! ..
dEvaM puruzakAraSca kAlaSca manujottama ! .
trayameva manuzyasya piRqitaM syAt PalAvaham .
kfzervfzwisamAyogAt dfSyante PalasidDayaH .
tAstu kAle pradfSyante nEvAkAle kaTaYcana ..
tasmAt sadEva karttavyaM saDarmmaM pOruzaM nfBiH .
evante prApnuvantIha paraloke PalaM Druvam ..
nAlasAH prApnuvantyarTAnna ca dEvaparAyaRAH .
tasmAt sadEva yatnena pOruze yatnamAcaret ..
tyaktAlasAndEvaparAn manuzyA-
nutTAnayuktAn puruzAn hi lakzmIH .
anvizya yatnAdvfRute nfpendra !
tasmAt sadotTAnavatA hi BAvyam ..”
iti matsyapurARe 195 aDyAyaH ..
<LEND>
