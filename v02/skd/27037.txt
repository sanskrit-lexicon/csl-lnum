<L>27037<pc>3-689-c<k1>mARikyaM<k2>mARikyaM
mARikyaM¦, klI, (maRiprakAraH . maRi “+ sTUlAdiByaH
prakAravacane kan .” 5 . 4 . 3 . iti praSaM-
sAyAM kan . tato maRikameveti . maRika +
“cAturvarRAdInAmupasaMKyAnam .” 5 . 1 . 124 .
iti vArttikabalAt zyaY .) ratnaviSezaH .
mARik iti BAzA . tatparyyAyaH . SoRa-
ratnam 2 ratnarAw 3 raviratnakam 4 SfNgArI 5
raNgamARikyam 6 taruRam 7 ratnanAmakam 8
rAgayuk 9 padmarAgaH 10 ratnam 11 SoRo-
palaH 12 sOganDikam 13 lohitakam 14
kurubindam 15 . asya guRAH . maDuratvam .
[Page3-690-a+ 52]
snigDatvam . vAtapittanASitvam . ratnaprayoge
praDAnatvam . paraM rasAyanakAritvaYca . tasya
lakzaRaM yaTA, --
“snigDaM gurugAtrayutaM dIptaM svacCaM samANgaYca
suraNgadaYca ..”
iti jAtyamARikyaM kalyARaM DAraRAt kurute ..
tasya dozo yaTA, --
“dbicCAyamaBrapihitaM karkaSaM SArkarilaM
BinnaM DUmraYca .
virUpaM rAgavimalaM laGumARikyaM na DAraye-
dDImAn ..”
tasya caturviDA jAtiryaTA .
“tadraktaM yadi padmarAgamaTa tatpItAtiraktaM dviDA .
jAnIyAt kurubindakaM yadaruRaM syAdezu sOga-
nDikam .
tannIlaM yadi nIlaganDikamiti jYeyaM caturDA buDEH
mARikyaM kazaGarzaRe'pyavikalaM rAgeRa jAtyaM
jaguH ..
iti rAjanirGaRwaH .. * ..
matAntare tasya dozA yaTA, --
“mARikyasya samAKyAtA azwO dozA munISvarEH
dbicCAyaYca dvirUpaYca samBedaH karkarantaTA ..
aSoBanaM kokilaYca jalaM DUmrABiDaYca vE .
guRAScatvAra AKyAtASCAyAH zoqaSa
kIrttitAH ..”
CAyAstu pUrvvoktA eva tAstu padmarAgaSabde
drazwavyAH .
“CAyAdvitayasambanDAddvicCAyaM banDunASanam .
dbirUpaM dbipadaM tena mARikyena parABavaH ..
sammedo BinnamityuktaM SastraGAtaviDAyakam .
karkaraM karkarAyuktaM paSubanDuvinASakft ..
dugDeneva samAliptamaGanIpuwamucyate .
aSoBanaM samuddizwaM mARikyaM bahuduHKakft ..
maDubindusamacCAyaM kokilaM parikIrttitam .
AyurlakzmIyaSo hanti sadozaM tanna DArayet ..
rAgahInaM jalaM proktaM DanaDAnyApavAdakft .
DUmraM DUmasamAkAraM vEdyataM BayamAvahet ..”
taTA .
“SoBAdvitayavanto ye maRayaH kzatikArakAH .
uBayatra padaM yezAM tena ca syAt parABavaH ..
Binnena yudDe mftyuH syAt karkaranDananASakft .
dugDeneva samAliptaH puwake yastu samBavet ..
duHKakft sa samAKyAto na nfpE rakzaRIyakaH .
BaDubindusamA SoBA kokilAnAM prakIrttitA .
tezAYca bahuBedAH syurna te DAryyAH kadAcana ..”
aTa guRAH .
“gurutvaM snigDatA cEva vEmalyamatiraktatA .”
taTA ca .
“varRADikaM gurutvaYca snigDatA ca taTAcCatA .
arccizmattA mahattA ca maRInAM guRasaMgrahaH ..”
Palam .
“ye karkarASCidramayo'padigDAH
[Page3-690-b+ 52]
praBAvimuktAH paruzA vivarRAH .
na te praSastA maRayo Bavanti
samAsato jAtiguREH samastEH ..
dozopasfzwaM maRimapraboDAd
biBartti yaH kaScana kaYcidekam .
taM banDuduHKAmayabanDuvitta-
nASAdayo dozagaRA Bajante ..
sapatnamaDye'pi kftADivAsaM
pramAdavfttAvapi varttamAnam .
na padmarAgasya mahAguRasya
BarttAramApat samupEti kAcit ..
dozopasargapraBavASca ye te
nopadravAstaM samaBidravanti .
guREH samuKyEH sakalErupetaM
yaH padmarAgaM prayato biBartti ..
bAlArkakarasaMsparSAt yaH SiKAM lohitAM
vamet .
raYjayedASramaM vApi sa mahAguRa ucyate ..
dugDe SataguRe kzipto raYjayedyaH samantataH .
vamecCiKAM lohitAM vA padmarAgaH sa uttamaH ..
anDakAre mahAGore yo nyastaH san mahAmaRiH .
prakASayati sUryyABaH sa SrezWaH padmarAgakaH ..
padmakoze tu yo nyasto vikASayati tatkzaRAt .
padmarAgavaro hyeza devAnAmapi durlaBaH ..
sarvvarizwapraSamanAH sarvvasampattidAyakAH .
catvArastu mayoddizwA guRinaSca yaTottaram ..
yo maRirdfSyate dUrAjjvaladagnisamacCaviH .
vaMSakAntiH sa vijYeyaH sarvvasampattidAyakaH ..
paYcasaptanavaviMSatirAgaH
sambfto'pi sakalaH Kalu vastre .
varjayedbamati vA karajAlaM
uttarottaramahAguRinaste ..
nIlIrasaM dugDarasaM jalaM vA
ye raYjayanti dbiSatapramARam .
te te yaTApUrvvamatipraSastAH
sOBAgyasampattiviDAnadAyakAH ..
guYjAPalapramARastu daSasaptatriguYjakAn .
padmarAgastulayati yaTApUrvvaM mahAguRaH ..
krozwukolaPalAkAro dvAdaSAzwAbDiguYjakAn .
padmarAgastulayati yaTApUrvvaM mahAguRaH ..
vadarIPalatulyo yaH svaradigvasumAsakaH .
taTA DAtrIPalatriMSatviMSatidvyazwamAsakaH ..
taTAkzaPalatulyo yo vahnipakzEkamAsakaH .
tAmbUlaPalamAno yaScatustridvikatolakaH .
vimbIPalasamAkAro vasuzaqdaSatolakaH ..
ataHparaM pramARena mAnena ca na laByate .
yadi laByeta puRyena tadA sidDimavApnuyAt ..
keciccAratarAH santi jAtyAnAM pratirUpakAH .
vijAtayaH prayatnena sidDAstA mUlyamAharet ..
kANkalakAH siMhaladeSotTamuktamAlIyAH .
SrIparRikASca sadfSA vijAtayaH padmarAgARAm ..
tuzopasaNgAddalanABiDAnaM
[Page3-690-c+ 52]
maRiH svaBAvAdapi tumburUtTaH .
kArzRAttaTA siMhaladeSajAtaM
muktABiDAnaM naBasaH svaBAvAt .
SrIparRakaM dIptinirAkftitvA-
dvijAtiliNgASrayaBeda ezaH .. * ..”
taTA ca .
“snehapradeho mfdutA laGutvaM
vijAtiliNgaM Kalu sArvvajanyam .
yaH SyAmikAM puzyati padmarAgo
yo vA tuzARAmiva cUrRamaDyaH ..
snehapradigDo na ca yo viBAti
yo vA pramfjyaH prajahAti dIptim .
AkrAntamUrdDA ca taTANguliByAM
yaH kAlikAM pArSvagatAM biBartti ..
saMprApya tArkzyo'pi kaTaM svavfttaM
biBartti yaH sarvvaguRAnatIva .
tulyapramARasya ca tulyajAte-
ryo vA gurutvena Bavenna tulyaH .
prApyApi nAnAkaradeSajAtaM
jYAtvA buDo jAtiguRena lakzet ..
apraRaSyati sandehe SilAyAM pariGarzayet .
GfzwvA yo'tyantaSoBAvAn parimARaM na muYcati ..
sa jYeyaH SudDajAtistu jYeyAScAnye vijAtayaH .
svajAtakaM saMmuKena viliKedbA paraspaparam ..
vajraM vA kurubindaM vA vimucyAnyonyakena cet .
na SakyaM leKanaM karttuM padmarAgendranIlayoH ..
guRopapannena sahAvabanDo
maRistvajAtyo viguRena jAtaH .
suKaM na kuryyAdapi kOstuBena
vidvAn vijAtiM na BfyAdbuDastam ..
caRqAla eko'pi taTABijAtAn
sametya dUrAnapahanti yatnAt .
taTA maRIn BUriguRopapannAn
Sakto'tividrAvayituM vijAtaH ..” * ..
aTa mUlyam .
“bAlArkABimuKaM kftvA darpaRe DArayenmaRim .
tatra kAntiviBAgena cCAyABAgaM vinirddiSet ..
vajrasya yattaRqulasaMKyayoktaM
mUlyaM samunmApitagOravasya .
tat padmarAgasya guRAnvitasya
syAnmAzakAKyAtulitasya mUlyam ..
yanmUlyaM padmarAgasya saguRasya prakIrttitam .
tAvanmUlyaM taTA SudDe kurubinde viDIyate ..
saguRe kurubinde ca yAvanmUlyaM prakIrttitam .
tAvanmUlyaM caturTAMSahInaM syAdvE suganDike ..
yAvanmUlyaM samAKyAtaM vESyavarRe ca sUriBiH .
tAvanmUlyacaturTAMSaM hIyate SUdrajanmani ..
padmarAgaH paRaM yastu Datte lAkzArasapraBaH .
kArzApaRasrahasrARi triMSanmUlyaM laBeta saH ..
indragopakasaNkASaH karzatrayaDfto maRiH .
dvAviMSatisahasrARi tasya mUlyaM vinirddiSet ..
ekono nUyate yastu javAkusumasanniBaH .
[Page3-691-a+ 52]
kArzApaRasahasrARi tasya mUlyaM caturddaSa ..
bAlAdityadyutiniBaH karzaM yastu pratulyate .
kArzApaRaSatAnAntu mUlyaM sadBiH prakIrttitam ..
yastu dAqimapuzpABaH karzArdDena tu sammitaH .
kArzApaRaSatAnAntu viMSatirmUlyamAdiSet ..
catvAro mAzakA yastu raktotpaladalapraBaH .
mUlyaM tasya viDAtavyaM sUriBiH SatapaYcakam ..
dbimAzako yastu guREH sarvvEreva samanvitaH .
tasya mUlyaM viDAtavyaM dviSataM tattvavediBiH ..
mAzakEkamito yastu padmarAgo guRAnvitaH .
SatEkasammitaM vAcyaM mUlyaM ratnavicakzaREH ..
ato nyUnapramARAstu padmarAgA guRottarAH .
svarRadbiguRamUlyena mUlyaM tezAM prakalpayet ..
kArzApaRaH samAKyAtaH purARadvayasammitaH .
anye kusumBapAnIyamaYjizWodakasanniBAH ..
kAzAyA iti viKyAtAH sPawikapraBAvASca te .
tezAM dozo guRo vApi padmarAgavadAdiSet ..
mUlyamalpantu vijYeyaM DAraRe'lpaPalaM taTA .
brahmakzattriyavESyAntyAScaturDA ye prakIrttitAH ..
caturviDErnfpatiBirDAryyAH sampattihetave .
ato'nyaTA DftaH kuryyAdrogaSokaBayakzayam ..”
iti yuktikalpataruH ..
(yaTA, kaTAsaritsAgare . 26 . 44 .
“so'pi prAptastadadrAkzInmARikyastamBaBAsvaram .
sOvarRaBitti saNketaketanaM sampadAmiva ..”
kadalIviSezaH . tadyaTA, --
“mARikyamarttyAmftacampakAdyA
BedAH kadalyA bahavo'pi santi .”
iti BAvaprakASasya pUrvvaKaRqe praTame BAge ..)
<LEND>
