<L>33446<pc>4-452-c<k1>vizRuH<k2>vizRuH
vizRuH¦, puM, agniH . iti SabdamAlA .. SudDaH .
vasudevatA . iti DaraRiH .. (dvAdaSAdityA-
nAmanyatamaH . yaTA, mahABArate . 1 . 65 . 16 .
“ekAdaSastaTA tvazwA dvAdaSo vizRurucyate .
jaGanyajastu sarvvezAmAdityAnAM guRADikaH ..”)
DarmmaSAstrakarttfmuniviSezaH . yaTA, --
“manvatrivizRuhArItayAjYavalkyoSano'NgirAH .
yamApastambasaMvarttAH kAtyAyanabfhaspatI ..
parASaravyAsaSaNKaliKitA dakzagotamO .
sAtAtapo vaSizWaSca DarmmaSAstraprayojakAH ..”
iti yAjYavalkyasaMhitA ..
brahmaRo rUpaviSezaH . tasya vyutpattiryaTA .
vevezwi vyApnoti viSvaM yaH . vezati siYcati
ApyAyate viSvamiti vA . vizRAti viyunakti
BaktAn mAyApasAraRena saMsArAditi vA .
viSati sarvvaBUtAni viSanti sarvvaBUtAni
atreti vA .
“yasmAdviSvamidaM sarvvaM tasya SaktyA mahAtmanaH .
tasmAdevocyate vizRurviSaDAtoH praveSanAt ..”
iti vizRupurARam . ityamarawIkAyAM BarataH ..
(“bfhatvAt vizRurucyate .” iti mahABArate .
5 . 70 . 3 ..) tatparyyAyaH . nArAyaRaH 2 kfzRaH 3
vEkuRWaH 4 vizwaraSravAH 5 dAmodaraH 6 hfzIkeSaH
7 keSavaH 8 mADavaH 9 svaBUH 10 dEtyAriH 11
puRqarIkAkzaH 12 govindaH 13 garuqaDvajaH 14
pItAmbaraH 15 acyutaH 16 SArNgI 17 vizvak-
senaH 18 janArddanaH 19 upendraH 20 indrAvarajaH
21 cakrapARiH 22 caturBujaH 23 padmanABaH 34
maDuripuH 25 vAsudevaH 26 trivikramaH 27
dEvakInandanaH 28 SOriH 29 SrIpatiH 30
puruzottamaH 31 vanamAlI 32 valiDvaMsI 33
kaMsArAtiH 34 aDokzajaH 35 viSvamBaraH 36
[Page4-453-a+ 52]
kEwaBajit 37 viDuH 38 SrIvatsalAYCanaH 39 .
ityamaraH .. purARapuruzaH 40 vfzRiH 41 Sata-
DAmA 42 gadAgrajaH 43 ekaSfNgaH 44 jaga-
nnATaH 45 viSvarUpaH 46 sanAtanaH 47 mukundaH
48 rAhuBedI 49 vAmanaH 50 SivakIrttanaH 51
SrInivAsaH 52 ajaH 53 vAsuH 54 . iti
jawADaraH .. SrIhariH 55 kaMsAriH 56 nfhariH
57 viBuH 58 maDujit 59 maDusUdanaH 60
kAntaH 61 puruzaH 62 SrIgarBaH 63 SrIkaraH 64
SrImAn 65 SrIDaraH 66 SrIniketanaH 67
SrIkAntaH 68 SrISaH 69 praBuH 70 muralIDaraH
71 jagadISaH 72 gadADaraH 73 nandAtmajaH
74 narasiMhaH 75 ireSaH 76 gopAlaH 77
nandanandanaH 78 narakajit 79 sAmagarBaH 80
ajitaH 81 jitAmitraH 82 ftaDAmA 83
SaSabinduH 84 punarvvasuH 85 AdidevaH 86
SrIvarAhaH 87 sahasravadanaH 88 tripAt 89
UrdDvadevaH 90 hariH 91 gfDnuH 92 yAdavaH 93
arizwasUdanaH 94 pUtanAriH 95 sadAyogI 96
DruvaH 97 cARUrasUdanaH 98 hemaSaNKaH 99 SatA-
vattIM 100 kAlanemiripuH 101 DenukAriH 102
somasinDuH 103 viriYciH 104 DaraRIDaraH
105 bahumUrdDA 106 vardDamAnaH 107 SatAnandaH
108 vfzAntakaH 109 maTureSaH 110 dvArakeSaH
111 rantidevaH 112 vfzAkapiH 113 . iti
SabdaratnAvalI .. jizRuH 114 dASArhaH 115
abDiSayanaH 116 indrAnujaH 117 narAyaRaH
118 jalaSayaH 119 yajYapuruzaH 120 tArkza-
DvajaH 121 zaqbinduH 122 padmeSaH 123 mArjaH
124 jinaH 125 kumodakaH 126 jahnuH 127
vasuH 128 SatAvarttaH 129 muYjakeSI 130
baBruH 131 veDAH 132 prasniSfNgaH 133 AtmaBUH
134 pARqavAyanaH 135 suvarRabinduH 136
SrIvatsaH 137 devakIsUnuH 138 gopendraH 139
govardDanaDaraH 140 yadunATaH 141 gadABft 142
SArNgaBft 143 cakraBft 144 SrIvatsaBft 145
SaNKaBft 146 .. * .. asya vaDyAdayo yaTA, --
“maDuDenukacARUrapUtanAyamalArjjunAH .
kAlanemihayagrIvaSakawArizwakEwaBAH ..
kaMsaH keSimurO sAlvamEndadvividarAhavaH .
hiraRyakaSipurbbARaH kAlIyo narako baliH ..
SiSupAlaScAsya vaDyA vEnateyaSca vAhanam .
SaNKo'sya pAYcajanyo'NkaH SrIvatso'sistu
nandakaH ..
gadA kOmodakI cApaM SArNgaM cakraM sudarSanam .
maRiH syamantako haste BujamaDye tu kOstuBaH ..”
iti hemacandraH .. * ..
tasya SatanAmAni pAdmottaraKaRqe 111 aDyAye
sahasranAmAni ca mahABAratIyaSAntiparvvaRi
149 aDyAye drazwavyAni .. * .. asya mantro varRaSca
yaTA, --
“svaramAdyaM dvitIyaYca upAntyaM cAntyameva ca .
[Page4-453-b+ 52]
vAsudevo balaH kAmo hyanirudDo yaTAkramam ..
praRavastat sadityetat hu~ kzO~ BUratimantrakAH .
nArAyaRastaTA brahmA vizRuH siMho varAha-
rAw ..
sitAruRaharidrABA nIlaSyAmalalohitAH .
meGAgnimaDupiNgABA varRato nava nAyakAH ..” * ..
asyANgAni tezAM mantravarRASca yaTA, --
“kaM waM GaM SaM garutmAnaM syAjjaM KaM vaM sudarSanam .
KaM caM kaM GaM gadAdevI WaM naM maM kzaYca SaNKakam ..
GaM waM BaM haM BavecCrISca gaM jaM vaM saYca puzwikam .
DaM vaM saM vanamAlA syAcCrIvatsaM saM daM naM Bavet ..
CaM taM paM kOstuBaH proktaScAnanto hyahameva ca .
ityaNgAni yaTAyogaM devadevasya vE daSa .. * ..
garuqo'mbujasaNkASo gadA cEvAsitAkftiH .
puzwiH SirIzapuzpABA lakzmIH kAYcanasanniBA ..
pUrRacandraniBaH SaNKaH kOstuBastvaruRadyutiH .
cakraM sUryyasahasrABaM SrIvatsaH kundasanniBaH ..
paYcavarRA matA mAlA hyananto meGasanniBaH .
vidyudrUpARi cAstrARi yAni noktAni varRataH ..
iti gAruqe 11 aDyAyaH .. * ..
tasya jagatpAlanAdiryaTA, --
“rajoguRamayaM cAnyarUpaM tasyEva DImataH .
caturmmuKaH sa BagavAn jagatsfzwO pravarttate ..
sfzwaYca pAti sakalaM viSvAtmA viSvatomuKaH .
sattvaM guRamupASritya vizRurvviSveSvaraH svayam ..
antakAle svayaM devaH sarvvAtmA parameSvaraH .
tamoguRaM samASritya rudraH saMharate jagat ..
eko'pi sanmahAdevastriDAsO samavasTitaH .
sargarakzAlayaguRErnirguRo'pi niraYjanaH ..
ekaH san sa dviDA cEva triDA ca bahuDA punaH .
triDA viBajya cAtmAnaM trElokye saMpravarttate ..
sfjate vIkzate cEva grasate ca viSezataH .
yasmAt sfzwvAnugfhRAti grasate ca punaH prajAH ..
guRAtmakatvAttrElokye tasmAdekaH sa ucyate .
agre hiraRyagarBaH sa prAdurBUtaH sanAtanaH ..
AditvAdAdidevo'sAvajAtatvAdajaH smftaH .
devezu ca mahAdevo mahAdeva iti smftaH ..
pAti yasmAt prajAH sarvvAH prajApatiriti
smftaH .
bfhattvAYca smfto brahmA paratvAt parameSvaraH ..
vaSitvAdapyavaSyatvAdISvaraH pariBAzitaH .
fziH sarvvatragatvena hariH sarvvaharo yataH ..
anutpAdAt cAnupUrvvAt svayamBuriti sa smftaH .
narARAmayanaM yasmAt tasmAnnArAyaRaH smftaH ..
haraH saMsAraharaRAdviButvAdvizRurucyate .
BagavAn sarvvavijYAnAdavanAdomiti smftaH ..
sarvvajYaH sarvvavijYAnAcCandaH sarvvamayo yataH .
SivaH syAnnirmmalo yasmAdbiBuH sarvvagato
yataH ..
tAraRAt sarvvaduHKAnAM tArakaH parigIyate .
bahunAtra kimuktena sarvvaM vizRumayaM jagat ..”
iti kOrmme 4 aDyAyaH .. * ..
[Page4-453-c+ 52]
api ca .
matsya uvAca .
“mahApralayakAlAttu etadAsottamomayam .
prasuptamiva cAtarkyamaprajYAtamalakzaRam ..
avijYeyamavijYAtaM jagat sTAsnu carizRu ca .
tataH svayamBuravyaktaH praBavaH puRyakarmmaRAm ..
vyaYjayannetadaKilaM prAdurAsIttamonudaH .
yo'tIndriyaH paro vyaktAdarTajyAyAn sanAtanaH ..
nArAyaRa iti KyAtaH sa eva svayamudbaBO .
svaSarIrAdaBiDyAyan sisfkzurvviviDaM jagat ..
apa eva sasarjjAdO tAsu bIjamavAsfjat .
tadevARqaM samaBavadDemarUpyamayaM mahat ..
saMvatsarasahasreRa sUryyAyutasamapraBam .
praviSyAntarmmahAtejAH svayamevAtmasamBavaH .
praBAvAdapi tadvyAptyA vizRutvamagamat punaH ..”
iti mAtsye 2 aDyAyaH .. * ..
asya tiso mUrttayo yaTA .
“sfzwisTityantakaraRAt brahmavizRuSivAtmikAH .
sa saMjYAM yAti BagavAn eka eva janArddanaH ..
brahmatve sfjate cEva vizRutve pAti nityaSaH .
rudratve cEva saMharttA eko devastriDA sTitaH ..
sa eva sfjyaH sa ca sargakarttA
sa eva pAtA sa ca pAlyate ca .
brahmAdyavasTABiraSezamUrtti-
rvvizRurvvarizWo varado vareRyaH ..”
iti vahnipurARe sargAnuSAsananAmADyAyaH .. * ..
nArAyaRasya mUrttiviSezo yaTA .
“yo'sO nArAyaRo devaH parAtparataro nfpa .
tasya cintA samutpannA sfzwiM prati narottama ..
sfzwvA ceyaM mahAsfzwiH pAlanIyA mayEva ha .
karmmakARqantvamUrttena karttuM nEveha Sakyate ..
tasmAt mUrttiM sfjAmyekAM yayA pAlyamidaM
jagat .
evaM cintayatastasya sattvABiDyAyito nfpa ..
prAksfzwijAtaM rAjan vE mUrttimattatpuro baBO .
puroBUte tatastasmin devo nArAyaRaH svayam ..
praviSantaM dadarSATa trElokyaM tasya dehataH .
tataH sasmAra BagavAn varadAnaM purAtanam ..
vAgAdInAM tatastuzwaH prAdAttasya punarvvaram .
sarvvajYaH sarvvakarttA tvaM sarvvalokanamaskftaH ..
trElokyapratipAlAcca Bava vizRuH sanAtanaH .
devAnAM sarvvadA kAryyaM karttavyaM brahmaRastaTA ..
sarvvajYatvaYca Bavatu tava deva na saMSayaH .
evamuktvA tato devaH prakftisTo baBUva ha ..
vizRurapyaDunA pUrvvAM budDiM sasmAra sa praBuH .
tadA saMcintya BagavAn yoganidrAM mahAtapAH ..
tasyAM saMsTApya magavAn indriyArTodBavAH
prajAH .
DyAtvA pareRa rUpeRa tataH suzvApa vE praBuH ..
tasya suptasya jaWarAnmahat padmaM viniHsftam .
saptadvIpavatI pfTvI sasamudrA sakAnanA ..
tasya mUlasya vistAraM pAtAlatalasaMsTitam .
[Page4-454-a+ 52]
karRikAyAM taTA merustanmaDye brahmaRo BavaH ..
evaM dfzwvA paraM tasya SarIrasya tu samBavam .
mumuce tacCarIrasTo vAyurvAyusamaM sfjat ..
avidyavijayaYcemaM SaNKarUpeRa DAraya .
ajYAnacCedanArTAya KaqgaM te'stu taTA kare ..
kAlacakramayaM GoraM cakraM tvaM DArayAcyuta .
aDarmmarAjaGAtArTaM gadAM DAraya keSava ..
mAleyaM BUtamAtA te kaRWe tizWatu sarvvadA .
SrIvatsakOstuBO cemO candrAdityacCalena ha ..
mArutaste gatirvIraH garutmAMstava kIrttitaH .
trElokyagAminI devI lakzmIste'stu sadA priyA ..
dvAdaSI ca tiTiste'stu kAmarUpI ca jAyate .
GftASano Bavedyastu dvAdaSyAM tatparAyaRaH ..
svargavAsI ca Bavatu pumAn strI vA viSezataH .
eza vizRustavAKyAto mUrttayo devadAnavAH ..
hanti pAti SarIrARi sfjantyanyAni cAtmanaH .
yuge yuge sarvvago'yaM vedAnte puruzo hyayam .
na hInabudDyA vaktavyo manuzyo'yaM kadAcana ..”
iti vArAhe parAparanirRayanAmADyAyaH .. * ..
brahmavizRuSivAnAmekatvaM yaTA, --
“tato brahmA SarIraM tat triDA cakre maheSvaraH .
praDAnecCAbalAcCamBostriguRaM triguRIkftam ..
tadUrdDvaBAgaH saMjAtaScaturvaktraScaturBujaH .
sPawikABrasamaH kAyaH SuklaH sa candraSeKaraH ..
ISastato brahmakAye sfzwiSaktiM nyayojayat .
svayamevABavat srazwA brahmarUpeRa lokaBft ..
sTitiSaktiM nijAM mAyAM prakftyAKyAM nyayo-
jayat .
maheSe vEzRave kAye jYAnaSaktiM nijAM taTA ..
sTitikarttABavadbizRurahameva maheSvaraH .
sarvvaSaktiniyogena sadA tadrUpatA mama ..
antaSaktiM taTA kAye SamBave sa nyayojayat .
antakarttABavacCamBuH sa eva parameSvaraH ..
atastrizu SarIrezu svayameva prakASate .
jYAnarUpaM paraM jyotiranAdirBagavAn praBuH ..
sfzwisTityantakaraRAdeka eva maheSvaraH .
brahmA vizRuH SivaSceti saMjYAmApa pfTak .
pfTak ..
atastvaYca viDAtA ca taTAhamapi no pfTak .
evaM SarIraM rUpaYca jYAnamasmAkamantarAt ..”
iti kAlikApurARe 12 aDyAyaH .. * ..
anyacca .
“guRAtItaH sa BagavAn vyApakaH puruzaH paraH .
anantaBogaSAyI ca yannABikamalAdaBUt ..
vizRuSca sa ca govinda ISvaraSca sanAtanaH .
yastaM veda mahAtmAnaM sa jIvanmukta ucyate ..”
iti vAmanapurARe 42 aDyAyaH .. * ..
tena gajendramokzaRaM yaTA, --
pulastya uvAca .
“BaktiM tasyATa saM cintya nAgasyAgoGadarSanaH .
prItimAnaBavadvizRuH SaNKacakragadADaraH ..
sAnniDyaM kalpayAmAsa tasmin sarasi keSavaH .
[Page4-454-b+ 52]
garuqasTo jagannATo lokADArastapoDanaH ..
grAhagrastaM gajendraM taM taYca grAhaM jalASayAt .
ujjahArAprameyAtmA tarasA maDusUdanaH ..
sTalasTaM dArayAmAsa grAhaM cakreRa mADavaH .
mokzayAmAsa nAgendraM pApeByaH SaraRAgatam ..
sa hi devalaSApena hUhUrganDarvvasattamaH .
grAhatvamagamat kfzRAdvaraM prApya divaNgataH .
gajo'pi vizRunA spfzwo jAto divyavapuH
pumAn ..”
iti vAmanapurARe 81 aDyAyaH .. * ..
asya mantrapUjAdiryaTA, --
“aTa vakzye mahAmantrAn vizRoH sarvvArTasADa-
kAn .
yasya saMsmaraRAt santo BavAbDeH pAramASritAH ..
tAraM namaH pada brUyAt narO dIrGasamanvitO .
pavano RAya mantro'yaM prokto vasvakzaraH paraH ..”
asya pUjAprayogaH . prAtaHkftyAdisnAnAntaM
karmma kftvA pUjAmaRqapamAgatya vEzRavAcamanaM
kuryyAt . tadyaTA gOtamIye .
“keSavAdyEstriBiH pItvA dvAByAM prakzAlayet
karO .
dvAByAmozWO ca saMmfjya dvAByAM mfjyAnmuKaM
tataH ..
ekena hastaM prakzAlya pAdAvapi taTEkataH .
saMprokzyEkena mUrdDAnaM tataH saNkarzARAdiBiH ..
AsyanAsAkzikarRAMSca nAByuraskaM BujO kramAt .
spfSedevaM BavedAcamanaYca vEzRavAnvaye .
evamAcamanaM kftvA sAkzAnnArAyaRo Bavet ..”
keSavAdayastu keSavanArAyaRamADavagovinda-
vizRumaDusUdanatrivikramavAmanaSrIDarahfzIkeSa-
padmanABadAmodarasaNkarzaRavAsudevapradyumnAnirudDa-
puruzottamADokzajanfsiMhAcyutajanArddanopendra-
harivizRavaH .. vAkyantu praRavAdi keSavAya nama
ityAdi . taTA ca .
“sacaturTInamo'ntESca nAmaBirvinyaset suDIH ..”
tataH sAmAnyArGyAdimAtfkAntaM karmma viDAya
keSavakIrttyAdinyAsaM kuryyAt . asya fzyAdi-
nyAsaH . Sirasi prajApataye fzaye namaH . muKe
gAyattrIcCandase namaH . hfdi ardDalakzmIharaye
devatAyE namaH .. * .. tataH karANganyAsO . SrIM
aNguzWAByAM nama ityAdi . SrIM hfdayAya nama
ityAdi . taTA ca gOtamIye .
“fziH prajApatiSCando gAyattrI devatA punaH .
ardDalakzmIhariH proktaH SrIbIjena zaqaNgakam ..”
tato DyAnam .
“udyatpradyotanaSataruciM taptahemAvadAtaM
pArSvadvandve jalaDisutayA viSvaDAtryA ca juzwam .
nAnAratnollasitaviviDAkalpamApItavastraM
vizRuM vande darakamalakOmodakIcakrapARim ..”
evaM DyAtvA nyaset . yaTA . aM keSavAya kIrttyE
namaH lalAwe . varRAnuktvA sArdDacandrAn purastA-
dityAdidarSanAt sarvvatra sAnusvAraH . AM
[Page4-454-c+ 52]
nArAyaRAya kAntyE namo muKe . iM mADavAya
tuzwyE namo dakzanetre . IM govindAya puzwyE namo
vAmanetre . uM vizRave DftyE dakzakarRe . UM
maDusUdanAya SAntyE vAmakarRe . fM trivikramAya
kriyAyE dakzanAsApuwe . FM vAmanAya dayAyE
vAmanAsApuwe . xM SrIDarAya meDAyE dakzagaRqe .
xM hfzIkeSAya harzAyE vAmagaRqe . eM padma-
nABAya SradDAyE ozWe . EM dAmodarAya lajjAyE
aDare . oM vAsudevAya lakzmyE UrdDvadantapaMktO .
OM saNkarzaRAya sarasvatyE aDodantapaMktO . aM
pradyumnAya prItyE mastake . aH anirudDAya ratyE
muKe . kaM cakriRe jayAyE . KaM gadine durgAyE .
gaM SArNgiRe praBAyE . GaM Kaqgine satyAyE .
NaM SaNKine caRqAyE dakzakaramUlasanDyagrakezu . caM
haline vARyE . CaM muzaline vilAsinyE . jaM
SUline vijayAyE . JaM pASine virajAyE . YaM
aNkuSine viSvAyE vAmakaramUlasanDyagrakezu . waM
mukundAya vinadAyE . WaM nandajAya sunandAyE .
qaM nandine smftyE . QaM narAya fdDyE . RaM naraka-
jite samfdDye dakzapAdamUlasanDyagrakezu . taM haraye
SudDyE . TaM kfzRAya budDyE . daM satyAya BUtyE .
DaM sAtvatAya matyE . naM sOrAya kzamAyE vAma-
pAdamUlasanDyagrakezu . paM SUrAya ramAyE dakza-
pArSve . PaM janArddanAya umAyE vAmapArSve . vaM
BUDarAya kledinyE pfzWe . BaM viSvamUrttaye klinnAyE
nABO . maM vEkuRWAya sudAyE udare . yaM tvagA-
tmane puruzottamAya vasuDarAyE hfdi . raM asf-
gAtmane baline parAyE dakzAMSe . laM mAMsAtmane
balAnujAya parAyaRAyE kakudi . vaM medaAtmane
balAya sUkzmAyE vAmAMSe . SaM asTyAtmane vfza-
GnAya sanDyAyE hfdAdidakzakare . zaM majjAtmane
vfzAya prajYAyE hfdAdivAmakare . saM SukrAtmane
haMsAya praBAyE hfdAdidakzapAde . haM prARAtmane
varAhAya niSAyE hfdAdivAmapAde . LaM jIvA-
tmane vimalAya amoGAyE hfdAdyudare . kzaM
kroDAtmane nfsiMhAya vidyutAyE hfdAdimuKe .
iti nyaset .. * .. taTA ca . gOtamIye .
“keSavAdirayaM nyAso nyAsamAtreRa dehinAm .
acyutatvaM dadAtyeva satyaM satyaM na saMSayaH ..
mAtfkArRaM samuccAryya keSavAya iti smaret .
kIrttyE ca manasA yuktamityAdi nyAsamAcaret .
keSavAya tataH kIrttyE kAntyE nArAyaRAya ca ..”
ityAdyagastyasaMhitAvacanAccAyaM kramaH . na tu
keSavakIrttiByAM nama iti . taTA Buktimukti-
micCatA ayaM nyAsaH karttavyaH SrIbIjAdikaH .
yaTA . SrIM aM keSavAya kIrttyE nama ityAdi .
taTA ca gOtamIye .
“evaM pravinyasennyAsaM lakzmIbIjapuraHsaram .
smftiM DftiM mahAlakzmIM prApyAnte haritAM
vrajet ..”
tatastattvanyAsapIWanyAsarzyAdinyAsavizRupaYjarA-
dinyAsAn kuryyAt . tattvanyAsAdayastu granTa-
[Page4-455-a+ 52]
gOravaBiyA noktAH .. * .. tato DyAyet .
“udyatkowidivAkarABamaniSaM SaNkaM gadAM
paNkajaM
cakraM biBratamindirAvasumatIsaMSoBipArSvadbayam .
kowIrANgadahArakuRqalaDaraM pItAmbaraM kOstuBo-
ddIptaM viSvaDaraM svavakzasi lasacCrIvatsacihnaM Baje ..”
evaM DyAtvA mAnasEH saMpUjya SaNKasTApanaM
kuryyAt . tatra vEzRavapAtraM gOtamIye .
“tAmrapAtrantu viprarze vizRoratipriyaM matam .
taTEva sarvvapAtrARAM muKyaM SaNKaM prakIrttitam ..
mftpAtraYca taTA proktaM svarRaM vA rAjataM taTA .
paYcapAtraM hareH SudDaM nAnyattatra niyojayet ..”
nevedyadAne tu tatrEva .
“svarRe vA tAmrapAtre vA rOpye vA paNkaje dale ..”
Agamakalpadrume .
“hEraRyaM rAjataM kAMsyaM tAmraM mfRmayameva vA .
pAlASaM SrIhareH pAtraM nEvedye kalpayedbuDaH ..”
puraScaraRacandrikAyAm . suvarRe rAjate rEtye
ityAdi .. * .. tataH sAmAnyapIWapUjA-
nantaraM vimalAdiSaktisahitapIWamanvantaM pUjAM
kftvA punarDyAtvA mUlena kalpitamUrttAvAvAha-
nAdipaYcapuzpAYjalidAnaparyyantaM viDAya Ava-
raRapUjAM kuryyAt . agnyAdicatuzkoRezu dikzu
ca o~ krudDolkAya hfdayAya namaH ityAdinA
pUjayet .. * .. tataH keSarezu pUrvvAdi o~ namaH
naM namaH moM namaH nAM namaH rAM namaH yaM namaH
RAM namaH yaM namaH . tato dalezu pUrvvAdidikzu
o~ vAsudevAya namaH . evaM saNkarzaRAya pradyumnAya
anirudDAya . agnyAdikoRadalezu o~ SAntyE
namaH evaM SriyE sarasvatyE ratyE . tataH patrAgrezu
pUrvvAdi o~ cakrAya namaH evaM SaNKAya gadAyE
padmAya kOstuBAya muzalAya KaqgAya vana-
mAlAyE . tadbahiragre o~ garuqAya namaH .
dakziRe o~ SaNKaniDaye namaH . vAme o~ padma-
niDaye namaH . paScime o~ DvajAya namaH . agni-
koRe o~ viGnAya namaH . nErfte o~ AryyAye
namaH . vAyukoRe o~ durgAyE namaH . ISAne
o~ senAnyE namaH . evaM sarvvatra . tadbahi-
rindrAdIn vajrAdISca pUjayitvA DUpadIpO dattvA
nEvedyaM dadyAt .. * .. yaTA . nEvedyamAnIya
devatAyE mUlena pAdyArGAcamanIyaM dattvA Paqiti
mantreRa nEvedyaM saMprokzya cakramudrayABirakzya
yamiti mantraRa dozasamUhaM saMSozya ramiti dozaM
saMdahya vAmakarasODaDArABipUrRaM vamiti mantreRa
amftIkftya mUlamantramazwaDA japet . tato
vamiti DenumudrayAmftIkftya ganDapuzpAByAM saMpUjya
kftAYjaliH san hariM prArTayet . asya muKato
mahaH prasavediti viBAvya svAhAntaM mUlamuccAryya
nEvedye jalaM dadyAt . tato mUlamuccAryya etannEvedyaM
amukadevatAyE namaH . tato nEvedyaM hastAByA-
mudDftya o~ nivedayAmi Bavate juzARedaM havi-
rhara iti nEvedyaM samarpya amukadevatAyE etajjala-
[Page4-455-b+ 52]
mamftopastaraRamasIti jalaM dattvA vAmahaste
grAsamudrAM pradarSya dakziRahastena prARAdimudrAH
pradarSayet . * . yaTA . o~ prARAya svAheti
kanizWAnAmike aNguzWena sparSayet . o~ apA-
nAya svAheti tarjjanImaDyame aNguzWena sparSayet .
o~ vyAnAya svAheti maDyamAnAme aNguzWena
sparSayet o~ udAnAya svAheti tarjjanImaDyamA-
nAmA aNguzWena sparSayet . o~ samAnAya
svAheti sarvvANgulIraNguzWena sparSayet . tataH
aNguzWAByAmanAmikAgraM spfSan brOM namaH parAya
antarAtmane anirudDAya nEvedyaM kalpayAmIti
nEvedyamudrAM pradarSya mUlamuccAryya amukadevatAM
tarpayAmIti caturdDA saMtarpya amukadevatAyE
etajjalamamftApiDAnamasi iti jalaM dattvA
AcamanIyAdikaM dadyAt .. * .. vEzRave tu
nEvedyadAne sarvvatrAyameva viDiH . tataH sAmAnya-
pUjApadDatyuktakrameRa visarjjanAntaM karmma samA-
payet .. asya puraScaraRaM zoqaSalakzajapaH .
taTA ca .
“vikAralakzaM prajapenmanumenaM samAhitaH .
taddaSAMSaM sarasijErjuhuyAnmaDurAplutEH ..”
iti tantrasAraH ..
smftyuktavizRupUjA AhnikatattvAdO drazwavyA .. * ..
SivasyAzwamUrttipUjAnantaraM tatrEva vizRorazwamUrtti-
pUjA yaTA, --
“kftA pUjA mayA devi azwamUrtteH Sivasya ca .
yaTA hi parameSAni tacCfRuzva varAnane ..”
ityupakramya .
“kftvA pUjAM maheSAni kURqalyA bAhyavezwane .
azwa vizRormmaheSAni nAmAni SfRu kAmini ..
ugraM vizRuM mahAvizRuM jvalantaM saMpratApanam .
nfsiMhaM BIzaRaM BImaM mftyumftyuM prakIrttitam .
etAn vizRUn maheSAni yaTA saMpUjya tacCfRu ..
samuKAdikramAddevi pUjayedvizRumavyayam .
tanmantraM SfRu cArvvaNgi jYAnasAraM varAnane ..”
o~ ugrAya vizRave namaH . o~ mahAvizRave
namaH . o~ jvalantAya vizRave namaH . o~ saMpra-
tApanAya vizRave namaH . o~ nfsiMhAya vizRave
namaH . o~ BIzaRAya vizRave namaH . o~ BImAya
vizRave namaH . o~ mftyuYjayAya vizRave namaH .
“iti pUjAM maheSAni kftvA hi parameSvari .
vizRujYAnaM mayA proktaM sarvvaSaktisamanvitam ..”
iti liNgArccanatantre 7 pawalaH ..
tasya namaskArastatPalAdiSca yaTA, --
sUta uvAca .
“muktihetumanAdyantamajamakzayamavyayam .
yo namet sarvvalokasya namasyo jAyate naraH ..
vizRumAnandamadvEtaM vijYAnaM sarvvagaM praBum .
praRamAmi sadA BaktyA cetasA hfdayAlayam ..
yo'ntastizWannaSezasya paSyatISaH SuBASuBam .
taM sarvvasAkziRaM vizRuM namasye parameSvaram ..
sADyenApi namaskAraprayuktaScakrapARaye .
[Page4-455-c+ 52]
saMsAratfRavargARAmudvejanakaro hi saH ..
kfzRe sPurajjalaDarodaracArukfzRe
lokADikAripuruze parame'premeye .
eko'pi cAruguRamAtrakftapraRAmaH
sadyaH SvapAkamapi SoDayituM samarTaH ..
praRamya daRqavadBUmO namaskAreRa yo'rccayet .
sa yAM gatimavApnoti na tAM kratuSatErapi ..
durgasaMsArakAntArAkUpAramaBiDAvatAm .
ekaH kfzRanamaskAraH asti tIrasya deSakaH ..
AsIno vA SayAno vA tizWan vA yatra tatra vA .
namo nArAyaRAyeti manvekaSaraRo Bavet ..
nArAyaReti Sabdo'sti vAgasti vaSavarttinI .
taTApi narake Gore patantIti kimadButam ..
caturmuKAyuryadi kowivaktro
BavennaraH ko'pi viSudDacetAH .
sarvve guRAnAmayutEkadeSaM
vadenna vA devavarasya vizRoH ..
vyAsAdyA munayaH sarvve stuvanto maDusUdanam .
matikzayAnnivarttante na govindaguRakzayAt ..
avaSenApi yannAmni kIrttite sarvvapAtakEH .
pumAn vimucyate sadyaH siMhatrastErmfgEriva ..
sakfduccaritaM yena harirityakzaradvayam .
badDaH parikarastena mokzAya gamanaM prati ..
svapne'pi nAmasmftirAdipuMsaH
kzayaM karotyakzayapAparASim .
pratyakzataH kiM punaratra puMsAM
saMkIrttite nAmni janArddanasya ..
namaH kfzRAcyutAnanta vAsudevetyudIritam .
yErBAvaBAvitErvipra na te yamapuraM yayuH ..
SamAyAlaM jalaM vahnestamaso BAskarodayaH .
kzAntiH kalestvaGOGasya nAmasaMkIrttanaM hareH ..
kva nAkapfzWagamanaM punarAyAti lakzaRam .
kva japo vAsudeveti muktibIjamanuttamam ..
gacCatAM dUramaDvAnaM tfzRAmUrcCitacetasAm .
pATeyaM puRqarIkAkzanAmasaMkIrttanAmftam ..
nama ityeva yo brUyAttadBaktaH SradDayAnvitaH .
tasyAkzayo BavellokaH SvapAkasyApi SOnaka ..
saMsArasarpadazwasya nirvvicezwEkaBezajam .
kfzReti vEzRavaM mantraM japtvA mukto BavennaraH ..
DyAyan kfte yajan yajYEstretAyAM dvApare'rccayan .
yadApnoti tadApnoti kalO saMkIrttya keSavam ..
nUnaM tatkaRWatAlUkamaTavApyupajihvikA .
rogADArA na sA jihvA yA na vakti hare-
rguRAn ..
kurukzetreRa kiM tasya kASyA vA SAntikena vA .
jihvAgre varttate yasya harirityakzaradvayam ..
vijYAtaduzkftasahasrasamAvfto'pi
SreyaH parantu pariSudDimaBIpsamAnaH .
svapnAntare'pi kila yoniBayaM na paSye-
nnArAyaRastutikaTAparamo manuzyaH ..”
ityAdi gAruqe nArAyaRaBaktinamaskAro nAma
232 aDyAyaH .. * ..
[Page4-456-a+ 52]
sUta uvAca .
“asAraBUte saMsAre sAramekaM vinirddiSet .
asArASezalokasya sAramArADanaM hareH ..
dadyAt puruzasUktena yaH puzpARyapa eva vA .
arccitaM syAttadA cEva tena sarvvaM carAcaram ..
BAtfvat parirakzantaM sfzwisaMhArakArakam .
yo na pUjayate vizRuM taM vidyAdbrahmaGAtakam ..
yataH pravfttirBUtAnAM yena sarvvamidaM tatam .
svakarmmaRA tamaByarccya sidDiM vindanti mAnavAH ..
narake pacyate yastu yamena pariBAzitaH .
kiM tvayA nArccito devaH keSavaH keSinASanaH ..
udakenApyaBAvena dravyARAmarccitaH praBuH .
yo dadAti svakaM lokaM sa tvayA kiM na cArccitaH ..
na tat karoti sA mAtA na pitA nApi
bAnDavAH .
yat karoti hfzIkeSaH santuzwaH SradDayArccitaH ..
varRASramAcAravatA puruzeRa paraH pumAn .
vizRurArADyate panTA nAnyastattozakArakaH ..
na dAnErviviDErdattErna puzpErnAnulepanEH .
tozameti mahAtmAsO yaTA BaktyA janArddanaH ..
sampadESvaryyamAhAtmyajYAnasantatikarmmaRAm .
vimukteScEkatAlaByaM mUlamArADanaM hareH ..
praRAmEstuzyate vizRuretadbE paramaM Danam .
anyaTA vA viSezeRa kastamarccitumarhati ..”
iti gAruqe pUjAstutiH 233 aDyAyaH .. * ..
sUta uvAca .
“Alokya bahuSAstrARi vicAryya ca punaH
punaH .
idamekaM sunizpannaM Dyeyo nArAyaRaH sadA ..
kiM tasya dAnEH kiM tIrTEH kiM tapoBiH kima-
DvarEH .
yo nityaM DyAyate devaM nArAyaRamananyaDIH ..
zazwitITasahasrARi zazwitIrTaSatAni ca .
nArAyaRapraRAmasya kalAM nArhanti zoQaSIm ..
prAyaScittAnyaSezARi tapaHkarmmAdikAni vE .
yAni tezAmaSezARAM kfzRAnusmaraRaM param ..
kfte pApe'nutApo vE yasya puMsaH prajAyate .
prAyaScittantu tasyEkaM harisaMsmaraRaM param ..
muhUrttamapi yo DyAyennArAyaRamatandritaH .
so'pi tadgatimApnoti kiM punastatparAyaRaH ..
jAgratsvapnasuzuptezu yogastasya ca yoginaH .
yA kAcinmanaso vfttiH sA BavatyacyutASrayAt ..
uttizWannipatatvizRuM vrajan vE vivasaMstaTA .
BuYjan svapaMSca jAgracca govindaM mADavaM smaret ..
sve sve karmmaRyaBirataH kuryyAccittaM janArddane .
ezA SAstrAnusAroktiH kimanyErbahuBAzitEH ..
DyAnameva paro Darmmo DyAnameva paraM tapaH .
DyAnameva paraM SOcaM tasmAt DyAnaparo Bavet ..
nAsti vizRoH paraM DyeyaM tapo nAnaSanAt
param .
tasmAt praDAnamantroktaM vAsudevasya cintanam ..
yaddurlaBaM padaM prArTyaM manaso yanna gocaram .
[Page4-456-b+ 52]
tadapyaprArTitaM DyAto dadAti maDusUdanaH ..
pramAdAt kurvvatAM karmma pracyavetADvarezu yat .
smaraRAdeva tadvizRoH saMpUrRaM syAditi SrutiH ..
DyAnena sadfSaM nAsti SoDanaM pApakarmmaRAm .
AgAmidehahetUnAM dAhako'pyeza pAvakaH ..
vinizpannasamADistu muktimatrEva janmani .
prApnoti yogI yogAgnidagDakarmmacayo'cirAt ..
yaTAgnirudDataSiKaH kakzaM dahati sAnilaH .
taTA cittasTito vizRuryoginAM sarvvakilvizam ..
yaTAgnidAhAt kanakamapadozaM prajAyate .
saMSlizwaM vAsudevena manuzyARAM taTA manaH ..
gaNgAsnAnasahasrezu puzkarasnAnakowizu .
yat pApaM vilayaM yAti smfte naSyati tadDarO ..
prARAyAmasahasrEstu yat pApaM naSyati Druvam .
kzaRamAtreRa tat pApaM harerDyAnAt praRaSyati ..
ekasminnapyatikrAnte muhUrtte DyAnavarjjite .
dasyuBirmmaTiteneva yuktamAkranditaM BfSam ..
kalipraBAvo duzwoktiH pAzaRqAnAM taToktayaH .
na krameran manastasya yasya cetasi keSavaH ..
sA tiTistadahorAtraM sa yogaH sa ca candramAH .
lagnaM tadeva viKyAtaM yatra prasmaryyate hariH ..
sA hAnistanmahacCidraM sA cAnDajaqamUkatA .
yanmuhUrttaM kzaRaM vApi vAsudevo na cintyate ..
kaliH kftayugantasya kalistasya kfte yuge .
hfdaye yasya govindo yasya cetasi nAcyutaH ..
yasyAgratastaTA pfzWe gacCatastizWato'pi vA .
govinde niyataM cittaM kftakftyaH sadEva saH ..
vAsudeve mano yasya japahomArccanAdizu .
tasyAntarAyo mEtreya devendratvAdikaM Palam ..
asaMtyajya ca gArhasTamataptvA ca mahattapaH .
Cinatti vEzRavIM mAyAM keSavArpitamAnasaH ..
kzamAM kurvvanti krudDezu dayAM mUrKezu mAnavAH .
mudaYca DarmmaSIlezu govinde hfdayasTite ..
DyAyennArAyaRaM devaM snAnAdizu ca karmmasu .
prAyaScittaM hi sarvvasya duzkftasyeti viSrutam ..
lABastezAM jayastezAM kutastezAM parABavaH .
yezAmindIvaraSyAmo hfdayasTo janArddanaH ..
kIwapakzigaRAnAYca harO saMnyastacetasAm .
UrdDvameva gatiM manye kiM punarjYAninAM nfRAm ..
vAsudevatarucCAyA nAtiSItA na GarmmadA .
narakadvAraSamanI sA kimarTaM na sevyate ..
na ca durvvAsasaH SApo vajraYcApi SacIpateH .
hantuM samarTo hi saKe hfdgate maDusUdane .
vadatastizWato'nyadvA svecCayA karmma kurvvataH .
nApayAti yadA cintA sidDAM manye ca DAraRAm ..
DyeyaH sadA savitfmaRqalamaDyavarttI
nArAyaRaH sarasijAsanasannivizwaH .
keyUravAn kanakakuRqalavAn kirIwI
hArI hiraRmayavapurDftaSaNKacakraH ..
kimatra bahunoktena yuzmAkamaDunA harim .
smaratAharniSaM vizRumaSezaduritApaham ..
na hi DyAnena sadfSaM pavitramiha vidyate .
[Page4-456-c+ 52]
SvapAkezvapi BuYjAnaH pApaM nEvAtra lipyate ..
yadA cittaM samAsaktaM jantorvvizayagocare .
yadi nArAyaRe'pyevaM ko na mucyeta banDanAt ..
pratyastamitaBedaM yat sattAmAtramagocaram .
vacasAmAtmasaMvedyaM tajjYAnaM brahmasaMjYitam ..
tatrAnayA DAraRayA yogino yAnti me layam .
saMsArakarmmaRo'pyete yAnti nirbbIjatAM
dvijAH ..”
iti gAruqe DyAnastutiH 234 aDyAyaH ..
tasya mAhAtmyaM yaTA, --
sUta uvAca .
“vizRucitto BavedBaktastaM yajeta namet sadA .
tamevEzyati muktEvamAtmAnaM haritatparaH ..
taddAnaM yatra govindaH sA kaTA yatra keSavaH .
tat karmma yattadarTAya kimanyErbbahuBAzitEH ..
sA jihvA yA hariM stOti taccittaM yattadarpitam .
tAveva kevalO SlAGyO yO tatpUjAkarO karO ..
praRAmamISasya SiraHPalaM vidu-
stadarccanaM pARiPalaM divOkasaH .
manaHPalaM tadguRakarmmacintanaM
vAcastu govindaguRastavaH Palam ..
merumandaramAtro'pi rASiH pApasya karmmaRaH .
keSavaM vEdyamAsAdya durvyADiriva naSyati ..
yatkiYcit kurute karmma puruzaH sADvasADu vA .
sarvvaM nArAyaRe nyasya kurvvannapi na lipyate ..
tfRAdicaturAsyAntaM BUtagrAmaM caturvviDam .
carAcaraM jagat sarvvaM prasuptaM mAyayA tava ..
yasminnyastamatirna yAti narakaM svargo'pi yacci-
ntane
viGno yatra niveSitAtmamanaso brAhmo'pi
loko'lpakaH .
muktiM cetasi saMsTito jaqaDiyAM puMsAM dadA-
tyavyayaH
kiYcitraM duritaM prayAti vilayaM tatrAcyute
kIrttite ..
mahatA puRyapaRyena yena kroto'KilaM Druvam .
tasya vizRoH prasAdena iha kaScit prabudDati ..
agnikAryyaM japaM snAnaM vizRorDyAnaYca pUjanam .
gantuM duHKodaDeH pAraM kuryyuryatra Bavanti te ..
rAzwrasya SaraRaM rAjA pitarO bAlakasya ca .
DarmmaSca sarvvamartyAnAM sarvvasya SaraRaM hariH ..
ye namanti jagadyoniM vAsudevaM sanAtanam .
na teByo vidyate tIrTamaDikaM munisattama ..
anarGaratnapUjAntu kuryyAt svADyAyameva ca .
taM samuddiSya govindaM DyAnaM nityamatandritaH ..
SUdraM vA BagavadBaktaM nizAdaM SvapacaM taTA .
dvijajAtisamaM manye na yAti narakaM naraH ..
AdareRa yaTA stOti DanavantaM DanecCayA .
taTA budDiSca karttAraM ko na mucyeta banDanAt ..
yaTA jAtabalo vahnirdahatyArdramapInDanam .
taTAviDaH smfto vizRuryoginAM sarvvakilvizam ..
pradIptaM parvvataM yadvat nASrayanti mfgAdayaH .
[Page4-457-a+ 52]
tadvat pApAni sarvvARi yogAByAsarataM naram ..
yasya yAvAMSca viSvAsastasya sidDiSca tAvatI .
etAvAniti kfzRasya praBAvaH parimIyate ..
vidvezAdapi govindaM damaGozAtmajaH smaran .
SiSupAlo gatastattvaM kiM punastatparAyaRaH ..
ayaM devo munirvandya eza brahmA bfhaspatiH .
ityAKyA jAyate tAvadyAvannArccayate harim ..”
iti gAruqe vizRumAhAtmyaM 235 aDyAyaH ..
tasya pAdodakapAnAdiPalam .
“hfdi rUpaM muKe nAma nEvedyamudare hareH .
pAdodakaYca nirmmAlyaM Bastake yasya so'cyutaH ..
nEvedyamannaM tulasIvimiSraM
viSezataH pAdajalaM pibecca .
yo'SnAti nityaM purato murAreH
prApnoti supremayutAM sa Baktim ..
hatyAM hanti yadaNGrisaNgatulasI steyaYca pAdodakaM
nEvedyaM bahumadyapAnaduritaM gurvvaNganAsaNgamam ..”
iti pAdmottaraKaRqe 10 aDyAyaH .. * ..
tasya nAmnAM vyutpattayo yaTA, --
pfTivyuvAca .
“jAtezu Sezo Bavasi tasmAcCezo'si kIrttitaH ..
vyasanotpattiyuktezu brahmendravaruRAdizu .
yasmAnna cyavase sTAnAttasmAt kIrttayase'cyutaH ..
brahmARamindraM rudraYca yamaM varuRameva ca .
nigfhya harase yasmAttasmAdDaririhocyase ..
sammAnayasi BUtAni vapuzA yaSasA SriyA .
cireRa vapuzA deva tasmAccAsi sanAtanaH ..
yasmAdbrahmAdayo devA munayaScogratejasaH .
na te'ntaM tvaDigacCanti tenAnantastvamucyase ..
na kzIyase na kzarase kalpakowiSatErapi .
tasmAttvamakzaratvAcca vizRurveti prakIrttyase ..
vizwabDaYca tvayA sarvvaM jagat sTAvarajaNgamam .
jagadvizwamBanAccEva vizRurveti prakIrttyase ..
vizwaBya tizWase nityaM trElokyaM sacarAcaram ..
sayakzaganDarvvanaraM samahadBUtapannagam .
vyApya tvAmeva viSate trElokyaM sacarAcaram .
tasmAdbizRuriti proktaH svayameva svayamBavA ..
nArA ityucyate ApaH fziBistattvadarSiBiH .
ayanaM tasya tatpUrvvaM tena nArAyaRaH smftaH ..
yuge yuge pranazwAM gAM vizRo vindasi tattvataH .
govindeti tato nAmnA procyase fziBistaTA ..
hfzIkARIndriyARyAhustattvajYAnaviSAradAH .
ISitve varttase hyezAM hfzIkeSastaTocyase ..
vasanti tvayi BUtAni brahmAdIni yugakzaye .
tvaM vA vasasi BUtezu vAsudevastaducyase ..
saNkarzayasi BUtAni kalpe kalpe punaH punaH .
tataH saNkarzaRaH proktastattvajYAnaviSAradEH ..
pratyUhena na tizWanti sadevAsurarAkzasAH .
pratidyuH sarvvaDarmmARAM pradyumnastena cocyate ..
niroDo vidyate yasmAnna te BUtezu kaScana .
anirudDastataH proktaH pUrvvameva maharziBiH ..”
iti mAtsye 222 aDyAyaH .. * ..
[Page4-457-b+ 52]
vizRulokagamanakAraRaM yaTA, --
“karmmaBogI sakAmaH syAnnizkAmo nirupadravaH .
sa yAti dehaM tyaktvA ca padaM vizRornirAmayam .
punarAgamanaM nAsti tezAM nizkAmiRAM sati ..
ye sevante ca dviBujaM kfzRamAtmAnameva ca .
golokaM te narA yAnti divyarUpaviDAriRaH ..
ye ca nArAyaRaM BaktyA sevante ca caturBujam .
vakuRWaM yAnti te sarvve divyarUpaviDAriRaH ..
sakAmino vEzRavASca gatvA vEkuRWameva ca .
BArataM punarAyAnti tezAM janma dvijAtizu ..
kAlena te ca nizkAmA Bavantyeva krameRa ca .
BaktiYca nirmmalAM budDiM teByo dAsyati niScitam ..
hariBaktASca nizkAmAH svaDarmmarahitA dvijAH .
te'pi yAnti harerlokaM kramAdBaktibalAdaho ..”
iti brahmavEvartte prakftiKaRqe 24 aDyAyaH ..
<LEND>
