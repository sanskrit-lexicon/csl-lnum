<L>26309<pc>3-634-a<k1>mayUraH<k2>mayUraH
mayUraH¦, puM, (mayuriva rAti SabdAyate iti . rA +
kaH . pfzodarAditvAt sADuH . yadvA, mInAti
hanti sarpAniti . mI + “mInAterUran .”
uRA0 1 . 68 . iti Uran .) svanAmaKyAtapakzi-
viSezaH . tatparyyAyaH . barhiRaH 2 barhI 3 nIla-
kaRWaH 4 BujaNgaBuk 5 SiKAbalaH 6 SiKI 7
kekI 8 meGanAdAnulAsI 9 . ityamaraH . 2 .
5 . 30 .. pracalAkI 10 candrakI 11 sitApANgaH
12 . iti SabdaratnAvalI .. DvajI 13 meGA-
nandI 14 kalApI 15 SiKaRqI 16 citra-
picCikaH 17 BujagaBogI 18 meGanAdAnu-
lAsakaH 19 . tasya pakzasya vicitratAkAraRaM
yaTA, --
“pravizwAyAM hutASantu vedavatyAM sa rAvaRaH .
puzpakantu samAruhya paricakrAma medinIm ..
tato maruttaM nfpatiM yajantaM saha dEvatEH .
uSIrabIjamAsAdya dadarSa sa tu rAvaRaH ..
saMvartto nAma brahmarziH sAkzAdBrAtA bfhaspateH .
yAjayAmAsa DarmmajYaH sarvvErdevagaRErvftaH ..
dfzwvA devAstu tadrakzo varadAnena durjayam .
tiryyagyoniM samAvizwAstasya DarzaRaBIravaH ..
[Page3-634-b+ 52]
indro mayUraH saMvftto DarmmarAjastu vAyasaH .
kfkalAso DanADyakzo haMsaSca varuRo'Bavat ..”
ityAdi ..
“harzAttadAbravIdindro mayUraM nIlabarhiRam .
prIto'smi tava DarmmajYa ! BujagAdDi na te
Bayam ..
idaM netrasahasrantu yattvadvarhe Bavizyati .
varzamARe mayi mudaM prApsyase prItilakzaRam ..
evamindro varaM prAdAnmayUrasya sureSvaraH .
nIlAH kila purA barhA mayUrARAM narADipa ! .
surADipAdvaraM prApya gatAH sarvve vicitratAm ..”
ityantaM vAlmIkIye rAmAyaRe uttarakARqe 18
sargaH .. asya mAMsaguRAH .
“mayUraH SrotranetrAgnimeDAvarRasvarAyuzAm .
hito balyo guruScozRo vAtaGnaH SukramAMsadaH ..
hemantakAle SiSire vasante
sevyaM hi mAyUramuSanti mAMsam .
uzRo hi barhI vizaBojanESca
varzASaradgrIzmamuKezvapaTyaH ..”
iti rAjanirGaRwaH ..
etanmAMsameraRqatElaBfzwaM vizatulyam . iti
rAjavallaBaH .. * .. mayUraSiKAkzupaH . tatparyyAyaH .
KarASvA 2 kAravI 3 dIpaH 4 locamastakaH 5 .
ityamaraH . 2 . 4 . 111 .. apAmArgaH . iti
medinI . re, 199 .. (yaTA, suSrute cikit-
sitasTAne 23 aH . “pippalIpippalImUlaM
cavyacitrakamayUravarzABUsidDaM vA kzIraM pibet ..”
asuraviMSezaH . yaTA, mahABArate . 1 . 67 . 36 .
“mayUra iti viKyAtaH SrImAn yastu mahAsuraH .
sa viSva iti viKyAto baBUva pfTivIpatiH ..”
sumeroruttaravarttI parvvataviSezaH . yaTA, mArka-
Rqeye . 55 . 13 .
“svarRaSfNgI SAtaSfNgI puzpako meGaparvvataH .
virajAkzo varAhAdrirmayUro dAruDistaTA ..”
kaviviSezaH . sa ca mayUraBawwa iti loke
prasidDaH . ayaM Kalu bARaBawwasya SvaSuraH
ujjayinyAM vfdDaBojamahIpateH saBAyAmA-
sIditi mAnatuNgAcAryyapraRItaBaktAmarAKya-
stotrawIkAprAramBe merutuNgapraRItaprabanDacintA-
maRO ca samupalaByate . prabanDacintAmaRO
bARaBawwo mayUrasya BaginIpatirAsIdityukta-
masti . aTa ca .
“aho praBAvo vAgdevyA yanmAtaNgadivAkaraH .
SrIharzasyABavat saByaH samo bARamayUrayoH ..”
iti SArNgapadDatyAdiprasidDarAjaSeKarapadyenApi
bARamayUrayoH samakAlatvaM pratIyate .
ayaM hi kuzWarogagrastaH sUryyamArirAtsuH sUryya-
SatakaM nAma stotragranTaM praRIya tataH samyak
nizkftimavApa . sUryyaSatakasyAntimaH Sloko
yaTA, --
“SlokA lokasya BUtyE Satamiti racitAH
SrImayUreRa BaktyA
[Page3-634-c+ 52]
yuktaScEtAn paWed yaH sakfdapi puruzaH sarvvapApE-
rvimuktaH .
ArogyaM satkavitvaM matimatulabalaM kAntimAyuH-
prakarzaM
vidyAmESvaryyamarTaM suKamapi laBate so'tra sUryya-
prasAdAt ..”)
<LEND>
