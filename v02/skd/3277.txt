<L>3277<pc>1-166-c<k1>AcamanaM<k2>AcamanaM
AcamanaM¦, klI, (AN + cam + lyuw) vEDakarmmA-
ramBAt pUrvvaM vAratrayajalapAnAnantaraM yaTAkramA-
zwANgasparSarUpaSudDijanakakriyA . tatparyyAyaH . u-
pasparSaH 2 . itya maraH .. AcamaH 3 SucipraRIH 4 .
iti SabdaratnAvalI .. tadviDAnaM yaTA ..
“trirAcAmedapaH pUrvvaM dviH pramfjyAttato muKa .
saMmfjyANguzWamUlena triBirAsyamupaspfSet ..
aNguzWena pradeSinyA GrARaM paScAdanantaraM .
aNgazWAnAmikAByAYca cakzuHSrotre punaH punaH ..
kanizWANguzWayornABiM hfdayantu talena vE .
rvvABistu SiraH paScAdbAhU cAgreRa saMspfSat ..
[Page1-167-a+ 52]
fco yajUMzi sAmAnitriH piban prIRayet kramAt .
aTarvvANgirasO pUrvvaM dviH pramArzwyA nayenmuKaM ..
setihAsapurARAni vedANgAni yaTAkramaM .
KaM muKaM nAsike vAyuM netre sUryyaM SrutI diSaH ..
prARagranTimaTo nABiM brahmARaM hfdayaM spfSet .
rudraM mUrdDAnamAlaBya prIRAtyaTa SiKAmfzIn ..
bAhU yamendravaruRakuveravasuDAnalAn .
aByukzya caraRO vizRumindravizRukaradvayaM ..
vAsukipramuKAn nAgAn jalaM kzipati yat kzitO .
ye'ntarA vindavo yAnti BUtagrAmaYca tErdvija ..
agnivAyusUryyendrA girayo'Nguliparbbasu .
gaNgAdyAH saritastAsu yA reKAH karamaDyagAH ..
tale somaH satIrTaSca smfto'taH pAvanaH karaH .
iti gAruqe 215 aDyAyaH .. * ..
anyacca . aTAcamanaM . parASaraH . yaTA, --
“kftvATa SOcaM prakzAlya pAdO hastO ca mfjjalEH .
nibadDaSiKa AsIno dvija AcamanaM caret” ..
ApastamvaH . yaTA, --
“ityevamadBirAjAnu prakzAlya caraRO pfTak .
hastO cAmaRibanDAByAM paScAdAsIta saMyataH” ..
AjAnviti aDvaSramAdinA tatparyyantamaSOce
AjaNGAta iti hArItoktaM sAmAnyataH .
“kftvopavItaM savyAMSe vANmanaHkAyasaMyataH” .. * ..
SiKAbanDe viSezamAha brahmapurARam .
“gAyatryA tu SiKAM badDvA nErftyAM brahmaranDrataH .
juwikAYca tato badDvA tataH karmma samAraBet” ..
yAjYavalkyaH . yaTA, --
“antarjAnu SucO deSe upavizwa udaNmuKaH .
prAgvA brAhmyeRa tIrTena dvijo nityamupaspfSet” .
antarjAnu jAnunormaDye hastO kftveti SezaH ..
BavizyapurARe . yaTA, --
“samO tu caraRO kftvA taTA badDaSiKonfpa !” .
AcAmedityanuvfttO devalaH . yaTA, --
“SiKAM badDvA vasitvA tu nirnikte vAsasI SuBe .
tUzRIM BUtvA samAdAya nodgacCanna vilokayan” .. * ..
brAhmyAvaroDe tu manuH . yaTA, --
“kAyatrEdaSikAByAntu na pitreRa kadAcana” .
mArkaRqeyaH . yaTA, --
“sapavitreRa hastena kuryyAdAcamanakriyAM .
nocCizwaM tat pavitrantu BuktocCizwantu varjayet” ..
udakagrahaRe parimARamAha BaradvAjaH . yaTA, --
“AyataM parbbaRAM kftvA gokarRAkftimat karaM .
saMhatANgulinA toyaM gfhItvA pARinA dvijaH ..
muktANguzWakanizWAByAM SezeRAcamanaM caret .
mAzamajjanamAtrAstu saMgfhya triH pibedapaH” ..
yAjYavalkyaH .. yaTA, --
“adBistu prakftisTABirhInABiH PenabudvadaH .
hftkaRWatAlugABiSca yaTAsaNKyaM dvijAtayaH ..
SudDeran strI ca SUdraSca sakft spfzwABirantataH” .
antataH ozWaprAnte . pracetAH ..
“anuzRABiraPenABiH pUtABirvIkzya cakzuzA .
hfdgatABiraSabdABistriScaturvvAdBirAcamet” ..
[Page1-167-b+ 52]
caturvveti BAvaSudDyapekzayA .. * ..
AcamanaprakAramAha dakzaH .
“prakzAlya hastO pAdO ca triH pibedambu vIkzitaM .
saMvftyANguzWamUlena dviH pramfjyAttato muKaM ..
saMhatya tisfBiH pUrvvamAsyamevamupaspfSet .
aNguzWena pradeSinyA GrARaM paScAdanantaraM ..
aNguzWAnAmikAByAYca cakzuHSrotre punaH punaH .
nABiM kanizWANguzWena hfdayantu talena vE ..
sarvvABistu SirodeSaM bAhU cAgreRa saMspfSet” .
punaHpunariti GrARAdInAM golakadvayABiprAyeRa .
iti SrIdattaH .. * ..
vIkzaRAnuzRayorapavAdamAha yamaH .
“rAtrAvanIkzitenApi SudDiruktA manIziBiH .
udakenAturARAYca taTozRenozRapAyinAM” .. * ..
muKamArjanAnantaraM vyAsaH . “vAmahastaM pAdO
SiraSca dakziRena pARinA jalenAByukzayet” iti
sAmavedikramaH . yajurvvedinAntu gotamaH . “pAdO
cAByakzayet KAni copaspfSet SIrzARi mUrdDni
dadyAt udakavindUn” .. * ..
indriyasparSe viSezamAha manuH . “KAni cEva
spfSedadBiH” iti . nABisparSe vyAsaH . yaTA, --
“tataH spfSennABideSaM punarApaSca saMspfSet” .
indriyasparSAnantaraM Bavizye . yaTA, --
“yadBUmAvudakaM vIra samutsfjati dAnava .
vAsukipramuKAnnAgAn tena prIRAti mAnavaH” .. * ..
jalasTaloBayakarmmAnuzWAnArTaYca jalasTalEkacaraRe-
nAcamanaM karttavyamAha pEWInasiH .. “antarudake
AcAnto antareva SudDo Bavati vahirudake A-
cAnto vahireva SudDaH syAt tasmAdantarekaM vahi-
rekaYca kftvA pAdamAcAmet sarvvatra pUto Bavati”
iti .. * .. jalamAtre jAnorUrdDvamuttizWannAcamana-
mAha vizRuH . yaTA, --
“jAnorUrdDvaM jale tizWannAcAntaH SucitAmiyAt .
aDastAcCatakftvopi samAcAnto na SuDyati” ..
hArItaH . yaTA, --
“ardravAsA jale kuryyAttarpaRAcamanaM japaM .
SuzkavAsAH sTale kuryyAttarpaRAcamanaM japaM” .. * ..
AcamananizeDe devalaH . yaTA, --
sopAnatko jalasTo vA muktakeSo'pi vA punaH ..
uzRIzI vApi nAcAmedvastreRodvezwya vA SiraH ..
na gacCanna SayAnaSca na calanna parAn spfSan .
na hasan nEva sajalpannAtmAnaYcEva vIkzayan ..
keSAnnIvImaDaHkAyamaspaSan DaraRImapi .
yadi spfSati cEtAni BUyaH prakzAlayet karaM” ..
AtmAnaM hfdayaM . taTA vyAsaH .
“SiraH prAvftya kaRWaM vA muktakacCaSiKo'pi vA .
akftvA pAdayoH SOcamAcAnto'pyaSucirBavet” ..
marIciH . yaTA,
“na vahirjAnu tvarayA nAsanasTo na cAtTitaH .
na pAdukAsTo nAnyacittaH SuciH prayatamAnasaH ..
BuktvAsanasTo'pyAcAmennAnyakAle kadAcana .
jAnuByAmUrdDvamAcamya jaleM tizWanna duzyati” ..
[Page1-167-c+ 52]
SAwyAyanaH . yaTA,
“snAnamAcamanaM homaM BojanaM devatArcana .
prOQapAdo na kurvvIta svADyAyaM pitftarpaRam” .. * ..
dvirAcamananimittAni ..
“snAtvA pItvA kzute supte BuktrA raTyopasarpaRe .
AcAntaH punarAcAmedvAso vipariDAya ca” ..
brahmapurARaM .. yaTA,
“home BojanakAle ca sanDyayoruBayorapi .
AcAntaH punarAcAmedanyatrApi sakft sakft” .. * ..
aTAcamananimittAni ..
“nizWIvane taTAByaNge taTA pAdAvasecane .
ucCizwasya ca samBAzAdaSucyupahatasya ca ..
sandehezu ca sarvvezu SiKAM badDvA taTEva ca .
vinA yajYopavItena nityamevamupaspfSet ..
uzwravAyasasaMsparSe darSane cAntyavAsinAM” ..
hArItaH . yaTA,
strISUdrocCizwasamBAzaRe mUtrapurIzotsargadarSane
devamaBigantukAma AcAmet .. * ..
aTa AcamanapratiprasavamAha smftiH . yaTA,
“kzute nizWIvane supte pariDAne'SrupAtane .
karmmasTa ezu nAcAmeddakziRaM SravaRaM spfSet” ..
vfdDaSAtAtapaH .
“vAtakarmmaRi nizWIve dantaSlizwe taTAnfte .
kzute patitasaMlApe dakziRaSravaRaM spfSet” ..
mArkaRqeyapurARam .. yaTA,
“kuryyAdAlamBanaM sparSaM gopfzWasyArkadarSanam .
kurvvItAlaBanaM vApi dakziRaSravaRasya ca ..
yaTAviBavato hyetat pUrvvABAve tataH param” .. * ..
Acamane jalADAranizeDamAha . uSanAH .. yaTA,
“kAMsyAyasena pAtreRa trapusIsakapittalEH .
AcAntaH Satakftvo'pi na kadAcit SucirBavet” ..
iti gopAlapaYcAnanakftAcAranirRayaH ..
“AyataM parbbaRAM kftvA gokarRAkftivat karaM .
saMhatANgulinA toyaM gfhItvA pARinA dvijaH ..
muktANguzWakanizWAByAM SezeRAcamanaM caret .
mAsamajjanamAtrAstu saMgfhya triH pibedapaH” ..
iti BAradvAjaH ..
“adBistu prakftisTABirhInABiH PenabudvudEH .
hftkaRWatAlugABiSca yaTAsaMKyaM dvijAtayaH ..
SuDyeran strI ca SUdraSca sakftspfzwABirantataH” ..
iti yAjYavalkyaH ..
“hfdgABiH pUyate vipraH kaRWagABiSca BUmipaH .
vaSyo'dBiH prASitABiSca SUdraH spfzwABirantataH” ..
iti manuH ..
“stiyAstrEdaSikaM tIrTaM SUdrajAtestaTEva ca .
sakfdAcamanAcCudDiretayoreva coBayoH” ..
iti mitAkzarA ..
<LEND>
