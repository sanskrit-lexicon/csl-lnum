<L>40129<pc>5-408-c<k1>setuH<k2>setuH
setuH¦, puM, (sinoti baDnAti jalamiti . si Ya
banDane + “sitanigamimasIti .” uRA 0 1 .
70 . iti tun . kzetrAderAliH . ityamaraH .
2 . 1 . 14 .. tatparyyAyaH . AlI 2 . iti
BarataH .. pUraRaH 3 piRqalaH 4 . iti hArA-
valI .. paNkAraH 5 jaNgAlaH 6 saYcaraH 7 . iti
jawADaraH .. piRqilaH 8 . iti SabdaratnAvalI ..
DaraRaH 9 . iti trikARqaSezaH .. * .. taddAnAdi-
PalaM yaTA, --
“setupradAnAdindrasya lokamApnoti mAnavaH .
prapApradAnAdvaruRalo kamApnotyasaMSayam ..
saMkramARAntu yaH karttA sa svargaM tarate naraH .
Kargaloke ca nivasedizwakAsetukft sadA ..”
iti maWAdipratizWAtattvam .. * ..
varuRavfkzaH . iti medinI rAjanirGaRwaSca ..
(asya paryyAyo guRASca yaTA, --
“varuRo varARaH setustiktaSAko'gnidIpanaH .
varuRaH pittalo Bedo SlezmakfcCrASmamArutAn ..
nihanti gulBavAtAsrakrimIMScozRo'gnidIpanaH .
kazAyo maDurastiktaH kawuko rUkzako laGuH ..”
iti BAvaprakASasya pUrvvaKaRqe praTame BAge ..)
praRavaH . iti tantrasAraH .. api ca .
“mantrARAM praRavaH setustatsetuH praRavaH smftaH .
sravatyanoMkftaM pUrvvaM parastAcca viSIryyate ..
namaskAro mahAmantro deva ityucyate surEH .
dvijAtInAmayaM mantraH SUdrARAM sarvvakarmmaRi ..
akAraYcApyukAraYca makAraYca prajApatiH .
vedatrayAt samudDftya praRavaM nirmmame purA ..
sa udAtto dvijAtInAM rAjYAM syAdanudAttakaH .
svaritaScorujAtAnAM manasApi taTA smaret ..
[Page5-409-a+ 52]
caturddaSasvaro yo'sI seturOkArasaMjYakaH .
sa cAnusvAracandrAByAM SUdrARAM seturucyate ..
niHsetuYca yaTA toyaM kzaRAnnimnaM prasarpati .
mantrastaTEva niHsetuH kzaRAt kzarati yajvanAm ..
tasmAt sarvvezu mantrezu caturvvarRA dvijAdayaH .
pArSvayoH setumAdAya japakarmma samAraBet ..
SUdrARAmAdiseturvvA dviseturvvA yaTecCataH .
dve setU vaH samAKyAtAH sarvvadEva dvijAtayaH ..”
iti kAlikApurARe 55 aDyAyaH ..
<LEND>
