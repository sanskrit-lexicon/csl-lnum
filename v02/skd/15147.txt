<L>15147<pc>2-638-b<k1>tulApuruzadAnaM<k2>tulApuruzadAnaM
tulApuruzadAnaM¦, klI, (tulApuruzasya tulonmitapuruza-
BArasamaparimitadravyasya dAnam . yadvA, tulA-
puruzaviDinA dAnam .) zoqaSamahAdAnAntargata-
dAnaviSezaH . yaTA, --
“Adyantu sarvvadAnAnAM tulApuruzasaMjYitam ..”
tasya kAlo yaTA, --
“noktAni yAni guhyAni mahAdAnAni zoqaSa .
tAni te saMpravakzyAmi yaTAvadanupUrvvaSaH ..
tulApuruzayAgo'yaM yezAmAdO viDIyate .
ayane vizuve cEva vyatIpAte dinakzaye ..
yugAdizUparAgezu taTA manvantarAdizu .
[Page2-638-c+ 52]
saMkrAstyAM pOrRamAsyAYca dbAdaSIzvazwakAsu ca ..
yajYotsavavivAhezu duHsvapnAdButadarSane .
dravyabrAhmaRalABo vA SradDA vA yatra jAyate ..”
tasya deSo yaTA, --
“tIrTe vAyatane gozWakUpArAmasaritsu ca .
gfhe vATa vane vApi taqAge rucire'TavA ..
mahAdAnAni deyAni saMsAraBayaBIruRA ..”
asya viDAnaM yaTA, --
“puRyAM tiTimaTAsAdya kftvA brAhmaRavAcanam .
maRqapaM racayedbidbAn zoqaSa dbAdaSa vA karAn ..
maRqapaM kArayedbidbAMScaturBadrAsanaM buDaH .
saptahastA BavedvedI maDye paYcakarATa vA ..
tanmaDye toraRaM kuryyAt sAradArumayaM SuBam .
kuryyAt kuRqAni catvAri caturddikzu vicakzaRaH ..”
tulAropaRaprastAve .
“raSmiBistoraRAgre tu banDayecca viDAnataH .
sumeKalAyonisamAyutAni
saMpUrRakumBAni sahAsanAni .
sutAmrakuRqadvayasaMyutAni
sayajYapAtrARi sahasruvARi ..
hastapramARAni tilAjyapUra-
puzpopahArARi suSoBanAni .
pUrvvottare hastamitA ca vedI
grahAdideveSvarapUjanAya ..
arGyArccanaM brahmaSivAcyutAnAM
tatrEva kAryyaM PalavastramAlyEH .
brahmaSivAcyutAnAM pratimAsu pUjA kAryyA ita-
rezAM sTaRqile kAryyA .
lokeSavarRAH paritaH patAkA-
maDye DvajaM kiNkiRikAyutaM syAt ..
dvArezu kAryyARi ca toraRAni
catvAryyapi kzIravanaspatInAm .
dbArezu kumBadbayamatra kAryyaM
sragganDaDUpAmbararatnayuktam .. * ..
yatpUrvvaM sAradArumayaM kuryyAdityuktaM tasyedAnI-
manuzWAnamAha .
sAleNgudIcandanadevadAru-
SrIparRivilvapriyakAYcanotTam .
stamBadbayaM hastayugAvaKAtaM
kftvA dfQaM paYcakarocCritaM tat ..
tadantaraM hastacatuzwayaM syA-
daTottarAyAYca tadaNgameva .. * ..
caturhastA tulA kAryyA pAdO kAryyO taTAviDO .
antarantu tayorhastO BavedaDyardDameva ca ..
samAnajAtiSca tulAvalambyA
hEmena maDye puruzeRa yuktA .
hEmena puruzeReti suvarRanirmmitabAsudevAkfti-
neti bodDavyam .
dErGyeRa sA hastacatuzwayaM syAt
pUrRatvamasyAstu daSANgulI syAt ..
suvarRapatrABaraRA ca kAryyA
sulohapASadvayaSfNKalABiH .
[Page2-639-a+ 52]
yutA suvarRena tu ratnamAlA
viBUzitA mAlyavilepanAQyA ..
cakraM liKedbArijagarBayuktaM
nAnArajoBirBuvi kIrRapuzpam .
vitAnakaYcopari paYcavarRaM
saMsTApayet paYcapatAkaSoBam ..
iti tulAnirmmARamuktam .. * ..
aTa dbijA vedavidaSca kAryyAH
suvAmaveSAnvayaSIlayuktAH .
viDAnadakzAH pawavo'nukUlA
ye cAryyadeSapraBavA dvijendrAH ..
guruSca vedANgavidAryyadeSa-
samudBavaH SIlakulABirUpaH .
kAryyaH purARABirato'tidakzaH
prasannagamBIrasarasvatIkaH ..
pUrvveRa fgvedavidO yaTAstAM
yajurvvidO dakziRataSca SastO .
sTApyO dvijO sAmavidO ca paScA-
daTarvvaRAvuttarataSca kAryyO ..
vinAyakAdigrahalokapAla-
vasvazwakAdityamarudgaRAnAm .
brahmAcyuteSAnavanaspatInAM
svamantrato homacatuzwayaM syAt ..
japyAni sUktAni taTEva cEzA-
manukrameRApi yaTA svarUpam .
aByarccayellokapatIn krameRa
mantrEramIBiryajamAnayuktaH ..
ityAvAhya surAndadyAdftvigByo hemaBUzaRam .
kuRqalAni ca hEmAni sUtrARi kawakAni ca ..
dviguRaM gurave dadyAdBUzaRAcCAdanAdikam .
japeyuH SAntikADyAyaM jApakAH sarvvato diSam ..
upozitAstataH sarvve kftvEvamaDivAsanam .
AdAvante ca maDye ca kuryyAdbrAhmaRavAcanam ..
tato maNgalaSabdena snApito vedapuNgavEH .
triH pradakziRamAvftya gfhItakusumAYjaliH ..
SuklamAlyAmbaro BUtvA tAM tulAmaBimantrayet .
namaste sarvvadevAnAM SaktistvaM SaktimAsTitA .
sAkzIBUtA jagadDAtrA nirmmitA viSvayoninA ..
ekataH sarvvasatyAni taTA BUtaSatAni ca .
DarmmADarmmakftAM maDye sTApitAsi jagadDite ..
tvaM tule ! sarvvaBUtAnAM pramARamiha kIrttitA .
mAM tolayantI saMsArAdudDarasva namo'stu te ..
yo'sya tattvADipo devaH puruzaH paYcaviMSakaH .
sa evADizWito devi ! tvayi tasmAnnamo'stute ..
namo namaste govinda ! tulApuruzasaMjYaka ! .
tvaM hare ! tArayasvAsmAnasmAt saMsArasAgarAt ..
puRyaM kAlamaTAsAdya kftvADivAsanaM punaH .
zunaH pradakziRaM kftvA tAM tulAmAruhedbuDaH ..
saKaqgacarmmaH kavacI sarvvABaraRaBUzitaH .
DarmmarAjamaTAdAya hEmaM sUryyeRa saMyutam ..
karAByAM mfdumuzwiByAmAste paSyan harermuKam .
tato'pare tulABAge nyaseyurdvijapuNgavAH ..
[Page2-639-b+ 52]
sA syAdaByaDikaM yAvat kAYcanaM cAtinirmmalam
puzwikAmastu kurvvIta BUmisaMsTannareSvara ! ..
kzaRamAtraM tataH sTitvA punaretadudIrayet .
namaste sAkzIBUtAnAM sAkzIBUte sanAtani ! ..
pitAmahena devi ! tvaM nirmmitA paramezWinA .
tvayA DftaM jagat sarvvaM sahasTAvarajaNgamam ..
sarvvaBUtAtmaBUtasTe namaste viSvaDAriRi .
tato'vatIryya gurave pUrvvamardDaM nivedayet ..
prApya tezAmanujYAYca taTAnyeByo'pi dApayet .
dInAnATaviSizwAdIn pUjayet brAhmaREH saha ..
na ciraM GArayedgehe hema saMprokzitaM buDaH .
tizWadBayAvahaM yasmAcCokavyADikaraM nfRAm ..
SIGraM parasvIkaraRAt SreyaH prApnoti puzkalam ..”
tasya dravyaviSezeRa PalaM yaTA, --
“azwAnAmapi DAtUnAM yastulAM kurute naraH .
sarvvapApEH pramucyeta manovAkkAyasamBavEH ..
yAvadDAtu sTitaM tatra tAvat kowiSatAni ca .
modate tatra varzARAM svargaloke na saMSayaH ..
aTa mAnuzyamAkramya kadAcit kAlaparyyaye .
DanaDAnyasamfdDo vE jAyate mahatAM kule ..
Atmanastu tulAM kftvA suvarRaM yaH prayacCati .
sa tArayet pitfgaRAn daSa pUrvvAn daSAparAn ..
Atmanastu taTA tadvat PalaBAgjAyate naraH .
janmapraBfti yat pApaM mAtfkaM pEtfkaM taTA ..
suvarRadAnAt dAridryaM na paSyati kadAcana .
rajatasya tulAM kftvA sukftI yaH prayacCati ..
tAvadbarzapramARena nirmmalaH svargaBAgBavet .
anantaraM BavedrAjA pfTivyAM nAtra saMSayaH ..
suvarRahArI kuzWI vA sarvvavyADiyuto'pi vA .
tAmrasya tu tulAM kftvA mucyate nAtra saMSayaH ..
sa tu varzasahasraM vE svargaloke mahIyate .
kAMsyasya tu tulAM kftvA vipreByo yaH prayacCati ..
sa tu indrapadaM prApya UrvvaSyA saha modate .
Ayasasya tulAM kftvA dAtA ratnADipo Bavet ..
laBate hyuttamasTAnaM balavAn jAyate sadA .
rEtyasya tu tulAM kftvA yo dadAti dbijAtaye ..
so'psaraHSatasaMkIrRe vimAne divi modate .
sIsakasya tulAM kftvA yo dadAtIha mAnavaH ..
sa ganDarvvapadaM gacCet nAnABaraRaBUzitaH .
raNgasya tu tulAM kftvA vipreByo yaH prayacCati ..
vimuktaH sarvvapApeByaScandrasAyujyamApnuyAt .
Gftasya tu tulAM kftvA ye prayacCanti mAnavAH ..
tejasvino'BijAyante goBiSca cirajIvinaH .
tElasya tu tulAM kftvA yo vE dadyAd dbijA-
taye ..
arAgitvaM suKitvaM vE AyuzmAnapi jAyate .
annadaH sarvvasOBAgyaM sarvvAn kAmAn maDupradaH ..
anena viDinA yastu tulApuruzamAcaret .
pratilokADipasTAne pratimanvantaraM vaset ..
vimAnenArkavarRena kiNkiRIjAlamAlinA .
pUjyamAno'psaroBiSca tato vizRupuraM vrajet ..
kalpakowiSataM yAvattasmilloke mahIyate ..
[Page2-639-c+ 52]
karmmakzayAdiha punarBuvi rAjarAjo
BUpAlamOlimaRirAjitapAdapIWaH .
SradDAnvito Bavati yajYasahasrayAjI
dIptapratApajitasarvvamahIpalokaH ..
yo dIpyamAnamapi paSyati tanniyuktaH
kAlAntare smarati vAcayatIha loke .
yo vA SfRoti paWatIndrasamAnarUpaH
prApnoti vAsavapuraM paradevajuzwam ..”
iti dAnasAgaraH ..
<LEND>
