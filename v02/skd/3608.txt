<L>3608<pc>1-181-c<k1>AmavAtaH<k2>AmavAtaH
AmavAtaH¦, puM, (Amo'pAkahetuH vAtaH .) svanAmaKyAta-
rogaviSezaH . tasya nidAnapUrvvikAM saMprAptimAha .
“virudDAhAracezwasya mandAgnerniScalasya ca .
snigDaM Buktavato hyannaM vyAyAmaM kurvvatastaTA ..
vAyunA prerito hyAmaH SlezmasTAnaM praDAvati .
tenAtyarTamapakvo'sO DamanIBiH prapadyate ..
vAtapittakaPErBUyo dUzitaH so'nnajo rasaH .
srotAMsyaBizyandayati nAnAvarRo'tipicCilaH ..
janayatyagnidOrbbalyaM hfdayasya ca gOravaM .
vyADInAmASrayo hyeza AmasaMjYo'tidAruRaH ..
virudDAhAracezwasya virudDAhAraH kzIramatsyAdi .
virudDA cezwA muktvA vyAyAmAdi . tadyuktasya .
niScalasya nirvvyApArasya . “snigDaM Buktavato hyannaM
vyAyAmaM kurvvataH” iti milito hetuH . Slezma-
sTAnaM AmASayasanDyAdi . tena SlezmasTAnagatena
atyarTaM apakvaH . pittasTAnagamane tu pakvo'Ba-
vizyadityaBiprAyaH . asO AmaH DamanIBiH
prapadyate DamanomArgEScalati . BUyo dUzitaH ati-
Sayena dUzitaH . so'nnajo rasaH . AmaH sro-
tAMsi aBizyandayati saMstaBya rasavahaSirAva-
roDaM kftvA srotAMsi gurURi karoti . nAnAvarRaH
vAtAdijanitavarRaBedAnnAnAvarRaH .. * .. Amasya
lakzaRamAha .
“ajIrRAt yo raso jAtaH saYcito hi krameRa tE .
AmasaMjYAM sa laBate SirogAtrarujAkaraH” ..
ajIrRAt BuktAdajIrRAt .. * .. AmavAtasya sA-
mAnyalakzaRamAha .
“yugapat kupitAvetO trikasanDipraveSakO .
stabDaYca kurute gAtramAmavAtaH sa ucyate” ..
etO vAtakaPO . trikasanDipraveSakO vedanayeti
bodDavyO .. * .. tantrAntare tasya lakzaRAntaramAha .
“aNgamardo'rucistfzRAsyAlasyaM gOravaM jvaraH .
apAkaH SUlatANgAnAM AmavAtasya lakzaRam” .. * ..
asyEvAtivfdDasya lakzaRamAha .
“sa kazwaH sarvvarogARAM yadA prakupito Bavet .
hastapAdaSirogulPatrikajAnUrusanDizu ..
karoti sarujaM SoTaM yatra dozaH prapadyate .
sa deSo rujyate'tyarTaM vyAbidDa iva vfScikEH ..
janayet so'gnidOrbbalyaM prasekArucigOravam .
utsAhahAniM vErasyaM dAhaYca bahumUtratAM ..
kukzO kaWinatAM SUlaM taTA nidrAviparyyayaM .
tfwCadiSramamUrcCASca hfdgrahaM viqavibadDatAM ..
jAqyAntrakUjamAnAhaM kazwAMScAnyAnupadravAn” .
yadA prakupito Bavet prakarzeRa kupitaH syAttadA
vakzyamARAnupadravAn karoti . tAnAha hastetyAdi .
yatra dozaH duzwa AmaH pradyate gacCati . jAqyaM
akarmmaRyatyaM . anyAnupadravAn kalAyaKaYjatvAdIn
[Page1-182-a+ 52]
.. * .. tasyEva viSizwAni lakzaRAnyAha .
“pittAddAhaM sarAgaYca saSUlaM pavanAtmakaM .
stimitaM gurukaRqUkaM kaPajuzwaM tamAdiSet” ..
gurukaRqUkaM bahukaRqUkam .. * .. tasyAsADyatvAdi-
kamAha .
“ekadozAnugaH sADyo dvidozo yApya ucyate .
sarvvadehacaraH SoTaH sakazwaH sAnnipatikaH” .. * ..
aTa AmavAtasya cicitsA .
“laNGanaM svedanaM tiktaM dIpanAni kawUni ca .
recanaM srehanamapi vastayaScAmamArute ..
rUkzasvedo viDAtavyo vAlukApuwakEriha .
upanAhASca karttavyAste'pi snehavivarjitA .. * ..
vAstUkamatra vfntAkaM pawolaM kAravellakaM .
koradUzA yavAH paTyAH zazwikAH SAlayo'navAH” ..
anavAH purARAH .
“lAvakAnAM taTA mAMsaM hitaM takreRa saMskftaM .
hitaSca yUzaH kOlatTaH kalAyaScaRakasya ca” .. * ..
“citrakaM kawukA paTyA nAgarAtivizAmftAH .
cUrRitAH kozRatoyena pibedAmAnilApahAH . 1 .
SawI SuRWI SivAsogrA devAhvAtivizAmftAH .
kvaTitAH prapivedAmavAtI rUkzaYca Bojayet ..
devAhvA devadAru . 2 .
AmavAtagajendrasya SarIravanacAriRaH .
ekaeva nihantAyameraRqasnehakeSarI . 3 .
eraRqasnehayuktAM harItakIM BakzayedviDivat .
AmAnilArttiyukto yukto vfdDyA ca gfDrasyA . 4 .
SvetaM punarnavAmUlaM tena tElaM prasADayet .
AmavAtarujaM hanti pAdAByaYjanamarddanAt . 5 .
AragvaDasya patrARi BfzwAni kawutElataH .
AmavAtapraSAntyarTaM KAdedBaktAvftAni ca . 6 .
SuRWIgokzurakakvATaH prAtaH prAtarnizevitaH .
AmavAte kawISUle pAcanaM rukpraRASanaM . 7 .
kawISUle pibettElaM eraRqaPalasamBavaM .
mahOzaDaguqacyoSca kvATaM mAgaDikAyutaM ..
viSoDyEraRqavIjAni pizwvA kzIre vipAcayet .
tatpAyasaM kawISUle gfDrasyAM paramOzaDaM . 8 .
rAsnA vAtArimUlaYca vAsakaH sadurAlaBaH .
SawIdArubalAmustanAgarAtivizABayAH ..
SvadaMzwrAvyADiGAtaSca miziDAnyaM punarRavA .
aSvaganDAmftA kfzRA vfdDadAraH SatAvarI ..
vacA sahacaraScEva cavikA vfhatIdvayaM .
samaBAgAni sarvvARi rAsnAtra triguRA matA ..
pibet kazAyametezAmazwaBAgAvaSezitaM .
kziptvA nAgaracUrRaYca prakzepo'tra yaTAmalaM ..
sarvvezu vAtarogezu sAmezu tu viSezataH .
pakzAGAte'rdite kampe kubje sanDigate'nile ..
jAnujaNGAsTipIqAsu gfDrasyAYca hanugrahe .
urustamBe vAtarakte visUcyAM krozwuSIrzake ..
hfdAmaye ca durnAmni yoniSukrAmayezu ca .
puMsAM meQragate vAte strIRAM banDyAmaye taTA ..
yozitAM garBadaM muKyaM nAstyasmAt paramOzaDaM .
mahArAsnAdikaH kvATo veDasAyaM vinirmmitaH” .
[Page1-182-b+ 52]
mahArAsnAdikvaTaH . 9 . “ajamodAmarica-
pippalIviqaNgasuradArucitrakaSatAhvAH . sEnDava-
mAgaDimUlaM BAgA navakasya palikAH syuH .. SuRWI
daSapalikA syAt palAni tAvanti vfdDadArasya .
aBayA palAni paYca SlakzRaM cUrRaM viDApayedezAM ..
samaguqavawakAnadataScUrRaM vA kozRavAriRA pibataH .
naSyantyAmAnilajAH sarvve rogAH sudAruRAH SIGraM ..
AnAhaSUlatUnI pratitUnI gfDrasI gulmaH . kawi-
pfzWaparizPuwanaM sPuwanaM cEvAsTijaNGayostIvraM ..
SvayaTustaTANgasanDizu ye cAnye'pyAmavAtajA rogAH
sarvve prayAnti SAntiM tamEva sUryyAMSuviDvastaM ..
ajamodAdicUrRamodakaH . 10 .
“AmavAte hito'tIva paTyAdirguggulurmataH” .
taTEva yogarAjAKyaScarakAdicikitsakEH . 11 .
nAgarasya palAnyazwO Gftasya kuqavaM taTA .
kzIrAQakasamAyuktaM KaRqasyArdDaSataM palaM ..
vyozatrijAtakadravyAt pratyekaYca palaM palaM .
niHkzipeccUrRitaM tatra KAdedagnibalaM yaTA ..
AmavAtapraSamanaM DAtupuzwikaraM paraM .
balyamAyuzyamojasyaM balIpalitanASanaM” ..
SuRWIKaRqaH . 12 .
“meTikAyAH palAnyazwO SuRWyA azwa palAni ca .
tayoScUrRaM pawe pUtaM dugDe mfdvagninA pacet ..
dugDAQakayuge gavyaM GftamazwapalaM kzipet .
tattAvatsupacet yAvat BavedatiGanaM payaH ..
punaH pacet SanEstatra dattvAQakamitAM sitAM .
tataH prAke suvijYAte jvalanAdavatArayet ..
maricaM pippalI SuRWI kaRAmUlaM sacitrakaM .
yavAnI jIrako DAnyaM kAravI SatapuzpikA ..
jAtIPalaM SawItvak ca patrakaM BadramustakaM .
gfhRIyAt palametezAM sarvvezAYca pfTak pfTak ..
zaqakzaM nAgaraM tatra maricaM ca zaqakzakaM .
ezAM cUrRaM parikzipya sarvvaM saMmiSrya rakzayet ..
etattu BezajaM proktaM meTikApAkasaMjYakaM .
Bakzayet palamAtraM tat yaTA cAgnibalaM taTA ..
AmavAtaM nihantyetat sarvvAMSca pavanAmayAn .
jvarAMSca vizamAn hanti pARqurogaM sakAmalaM ..
hantyunmAdamapasmAraM pramehAn vAtaSoRitaM .
amlapittaM SItapittaM SiraHpIqAM dfgAmayaM ..
padaraM sUtikArogaM hanyAdetanna saMSayaH .
vapuzaH puzwikfdbalyaM vIryyavfdDikaraM paraM” ..
meTikApAkaH . 13 .
“raso rasonasya picupramARaH
kzipecca tatrAkzamitaM GftaM goH .
pibewuBe tena dahatyavaSyaM
SiKIva tUlaM hi mahAmavAtaM” ..
sAmAnyavAtavyADicikitsAyAM hi liKitaM rasI-
nAzwakamAmavAte atiguRadaM . 14 .
“sEnDavaM SreyasI rAsnA SatapuzpA yavAnikA .
svarjikA maricaM kuzWaM SuRWI sOvarccalaM viqaM ..
vacAjamodA jaraRaH pOzkaraM maDuraM kaRA .
etAnyardDapalAMSAni sUkzmakalkAni kArayet ..
[Page1-182-c+ 52]
prasTameraRqatelasya prasTo'mbu SatapuzpajaM .
kAYjikaM dviguRaM dattvA mastu ca dviguRaM taTA ..
etat saMBftya saMBAraM SanErmfdvagninA pacet .
sidDametat prayoktavyamAmavAtaharaM paraM ..
pAne cAmBaYjane vastO kurute'gnibalaM BfSaM .
vAtArtte vaMkzaRe SUle kawIjAnUrusanDije ..
taTA hftpArSvaje SUle SastaM SlezmaRi pIqite .
anyAMScAnilajAn rogAn nASayatyASu dehinAM”
vfhatsEnDavAdyaM tElaM . 15 .
“daDimatsyaguqakzIrapotakImAzapizwakaM .
varjayedAmavAtArtto guqamAMsamanUpajaM” ..
ityAmavAtADikAraH . iti BAvaprakASaH ..
(AtreyOvAca .
“lakzaRaM SfRu puttra ! tvaM samAsena vadAmyahaM .
gurvvannAhArapuzwena mandAgneSca vyavAyinaH ..
tarpitEH kandaSAkEstu AmovAyusamIritaH .
SlezmasTAne prapacyEva jAyate bahuvedanaH ..
AmAtisAro vartteta sanDO SoPaH prajAyate .
jaqatvaYcEva gAtrARAM balAsapatanaM muKe ..
pfzWamanyAtrikejAtavedanArtto'pi sIdati .
aNgaM vEkalyamAyAti AmavAte Bizagvara” ! ..
cikitsA yaTA .. * ..
“tasya no snehanaM kAryyaM pAcanaYca viDIyate .
AmaM saMkzayate prAjYEH caturDA BedalakzaREH” ..
vizwamByAmalakzaRaM yaTA .. * ..
“vizwamBI gulmakfnmehI AmaH pakvAma eva ca .
sarvvANgago BaveccAnyo vakzye tasyApi lakzaRaM ..
vizwamBo guru cADmAnaM vastiSUlaYca jAyate .
tasyApi pAcanaM kAryyaM snehanaYcEva kArayet” ..
gulmaSaNkyAmalakzaRaM yaTA .. * ..
“jaWaraM garjjate yasya gulmavat paripIqyate .
kawIdeSe jaqatvaYca AmagulmABiSaNkitaH ..
tasyAdO laNGanAni syurjYAtvA dehabalAbalaM .
pAcanaM nEva karttavyaM gulmapAke vimUrcCati ..
pAcite cApi gulmAme tadASu maraRaM Druvam” .
snehyAmalakzaRaM yaTA .. * ..
“yasya ca snigDatA gAtre jAqyaM mandAgniko valI .
snehAmo vijalo yasya snehIvAmaH prakIrttitaH ..
tasya no snehanaM kAryyaYcopavAsaYca kArayet .
pAcanaYcEva karttavyamAmaYcEvAtisArayet” .
Amasya lakzaRaM yaTA .. * ..
“yasya SoPAnanaM jAqyaM taTA cEva GanodaraM .
arucyAmAtisAraSca sacAsADyo vijAnatA ..
pratyAKyeyA kriyA kAryyA jIvitasyApi saMSaye .
pAcanaM pAcitaM jYAtvA tasmAccUrRAni dApayet” .
cikitsA yaTA .. * ..
“AmavAte kaRAyuktaM daSamUlIjalaM pibet .
guqUcI nAgaraM paTyA cUrRametadguqAnvitaM ..
DAnyanAgararAjAmladevadAruvacABayAH .
pAcanaYcAmavAte ca SrezWametatsuKAvahaM” ..)
<LEND>
