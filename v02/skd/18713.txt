<L>18713<pc>2-863-a<k1>nAyakaH<k2>nAyakaH
nAyakaH¦, puM, (nayati prApayatIti . nI + Rvul .)
netA . (yaTA, gItAyAm . 1 . 7 .
“nAyakA mama sEnyasya saMjYArTaM tAn bravImi te ..”)
SrezWaH . (yaTA, BAgavate . 4 . 7 . 19 .
“tamupAgatamAlakzya sarvve suragaRAdayaH .
praRemuH sahasotTAya brahmendratryakzanAyakAH ..”)
hAramaDyamaRiH . iti medinI . ke, 110 ..
agre sarikaH . senApatiH . iti trikARqa-
SezaH .. (yaTA, mahABArate . 3 . 222 . 4 .
“vaDyamAnaM balaM dfzwvA bahuSastEH purandaraH .
svasEnyanAyakArTAya cintAmApa BfSaM tadA ..”)
SfNgArasADakaH . sa ca triviDaH . patirupapati-
rvESikaSceti . viDivat pARigrAhakaH patiH .
anukUladakziRaDfzwaSaWaBedAt patiScaturdDA . sArvva-
kAlikaparANganAparANmuKatve sati sarvvakAla-
manurakto'nukUlaH . sakalanAyikAvizayasamasaha-
jAnurAgo dakziRaH . BUyo niHSaNkaH kftadozo-
'pi BUyo nivArito'pi BUyaH praSrayaparAyaRo
DfzwaH . kAminIvizayakapawapawuH SaWaH . AcAra-
[Page2-863-b+ 52]
hAnihetuH patirupapatiH . bahulaveSyABogopa-
rasiko vESikaH . vESikastUttamamaDyamADama-
BedAt triviDaH . dayitASramaprakope'pi upa-
cAraparAyaRa uttamaH . priyAyAH prakope yaH
prakopamanurAgaM vA na prakawayati cezwayA mano-
BAvaM gfhRAti sa maDyamaH . BayakfpAlajjASUnyaH
kAmakrIqAyAmakftakftyAkftyavicAro'DamaH .. * ..
mAnI caturaSca SaWa evAntarBavati . vAkcezwA-
vyaNgyasamAgamaScaturaH . prozitapatirupapatirvESi-
kaSca Bavati . anaBijYanAyako nAyakABAsa
eva . tezAYca narmmasacivapIWamarddaviwacewaka-
vidUzakaBedAccaturDA . kupitastrIprasAdakaH pIWa-
marddaH . narmmasacivo'pyayameva . kAmatantrakalA-
kovido viwaH . sanDAnacaturaScewakaH . aNgAdi-
vEkftyErhAsakArI vidUzakaH .. * .. tezAmazwa-
sAttvikaguRAH . yaTA, --
“svedaH stamBo'Ta romAYcaH svaraBaNgo'Ta vepaTuH .
vEvarRyamaSrupraRayAvityazwO sAttvikA guRAH ..” * ..
tezAM daSAvasTA yaTA, --
“aBilAzastaTA cintA smftiSca guRakIrttanam .
udvegaSca pralApaSca unmAdo vyADireva ca .
jaqatA niDanAnyeva daSAvasTAH prakIrttitAH ..”
iti rasamaYjarI ..
(asya lakzaRaBedAdikaM yaTA, sAhityadarpaRe .
3 . 33 -- 38 .
“tyAgI kftI kulInaH suSrIko rUpayOvanot-
sAhI .
dakzo'nuraktalokastejovEdagDyaSIlavAn netA ..
DIrodAtto DIrodDatastaTA DIralalitaSca .
DIrapraSAnta ityayamuktaH praTamaScaturBedaH ..
avikatTanaH kzamAvAnatigamBIro mahAsattvaH .
sTeyAn nigUQamAno DIrodAttodfQavrataH kaTitaH ..
mAyAparaH pracaRqaScapalo'haNkAradarpaBUyizWaH .
AtmaSlAGAnirato DIrErDIrodDataH kaTitaH ..
niScinto mfduraniSaM kalAparo DIralalitaH
syAt .
sAmAnyaguRErBUyAn dbijAdiko DIrapraSAntaH
syAt ..”
ezAYca SfNgArirUpatve BedAnAha tatrEva . 3 .
39 -- 44 .
“eBirdakziRaDfzwAnukUlaSaWarUpiBistu zoqaSaDA .
ezu tvanekamahilAsu samarAgo dakziRaH kaTitaH ..
kftAgA api niHSaNkastarjito'pi na lajjitaH .
dfzwadozo'pi miTyAvAk kaTito DfzwanAyakaH ..
anukUla ekanirataH SaWo'yamekatra vadDaBAvo yaH .
darSitavahiranurAgo vipriyamanyatra gUQamAcarati ..
ezAYca trEviDyAt sarvvezAmuttamamaDyADamatvena .
uktA nAyakaBedAScatvAriMSattaTA'zwO ca ..”
ezAmudAharaRAdikaM tatrEva drazwavyam ..)
<LEND>
