<L>31948<pc>4-334-a<k1>vAnaprasTaH<k2>vAnaprasTaH
vAnaprasTaH¦, puM, (vanaprasTe jAtaH . aR .) maDUka-
vfkzaH . (asya paryyAyo yaTA, --
“maDUko guqapuzpaH syAnmaDupuzpo maDusravaH .
vAnaprasTo maDuzWIlo jalajetramaDUlakaH ..”
iti BAvaprakASasya pUrvvaKaRqe praTame BAge ..)
palASavfkzaH . (asya paryyAyo yaTA, --
“vAtapoTaH palASaH syAdvAnaprasTaSca kiMSukaH .
rAjAdano brahmavfkzo hastikarRo dalo'paraH ..”
iti vEdyakaratnamAlAyAm ..)
tftIyASramaH . iti viSvamedinyO .. * .. puttra-
mutpAdya vanavAsaM kftvA akfzwapacyaPalAdi Bakza-
yitvA ISvarArADanaM karoti yaH sa vAnaprasTaH .
[Page4-334-b+ 52]
sa ca dviviDaH . azmakuwwaH dantodUKalikaSca .
iti SrIBAgavatamatam .. tasya Darmmo yaTA, --
“BUmO mUlaPalASitvaM svADyAyastapa eva ca .
saMviBAgo yaTAnyAyaM Darmmo'yaM vanavAsinaH ..
tapastapyati yo'raRye yajeddevAn juhoti ca .
svADyAye cEva nirato vanasTastApaso mataH ..
tapasA karzito'tyarTaM yastu DyAnaparo Bavet .
sannyAsIha sa vijYeyo vAnaprasTASrame sTitaH ..”
iti gAruqe 49 aDyAyaH ..
api ca .
yAjYavalkya uvAca .
“vAnaprasTASramaM vakzye tat SfRvantu maharzayaH .
puttrezu BAryyAM niHkzipya vanaM gacCet sahEva vA ..
vAnaprasTo brahmacArI sAgniH sopAsanaH kzamI .
aPAlakfzwenAgnIMSca pitfdevAtiTIMstaTA ..
BftyAMstu tarpayet SmaSrujawAlomaBfdAtmavAn .
dAntastrizavaRasnAyI nivfttaSca pratigrahAt ..
svADyAyavAn DyAnaSIlaH sarvvaBUtahite rataH .
ahno mAsasya zaRRAM vA kuryyAdbAnnaparigraham ..
kftyaM tyajedASvayuje nayet kAlaM vratAdinA .
pace mAse tu vASnIyAddantolUKaliko Bavet ..
cAndrAyaRI svapedBUmO karmma kuryyAt PalAdinA .
grIzme paYcAgnimaDyasTo varzAsu sTaRqileSayaH .
ArdravAsAstu hemante yogAByAsAddinaM nayet ..”
iti gAruqe 102 aDyAyaH ..
punarapi .
“jawitvamagnihotritvaM BUSayyAjinaDAraRam .
vane vAsaH payo mUlaM nIvAraPalavfttitA ..
pratizidDAnnivfttiSca trisnAnaM vrataDAritA .
devatAtiTipUjA ca Darmmo'yaM vanavAsinaH ..”
iti gAruqe 215 aDyAyaH ..
anyacca .
“vAnaprasTASramaM DarmmaM te vakzyAmo'vaDAryyatAm .
apatyasantatiM dfzwvA prAjYo dehasya cAyatim ..
vAnaprasTASramaM gacCedAtmanaH SudDikAraRam .
tatrAraRyopaBogena tapoBiScAtmadarSanam .
BUmO SayyA brahmacaryyaM pitfdevAtiTikriyA ..
homastrizavaRasnAnaM jawAvalkalaDAraRam .
vanyasnehanizevitvaM vAnaprasTaviDistvayam ..”
iti vAmane 14 aDyAyaH ..
aparaYca .
vyAsa uvAca .
“evaM gfhASrame sTitvA dbitIyaM BAgamAyuzaH .
vAnaprasTASramaM gacCet sadAraH sAgnireva ca ..
niHkzipya BAryyAM puttrezu gacCedbanamaTApi vA .
dfzwvApatyasya cApatyaM jarjjarIkftavigrahaH ..
Suklapakzasya pUrvvAhRe praSaste cottarAyaRe .
gatvApyaraRyaniyamAMstapaH kuryyAt samAhitaH ..
PalamUlAni patrARi nityamAhAramAharet .
yadAhAro Bavettena pUjayet pitfdevatAH ..
pUjayedatiTiM nityaM snAtvA cAByarccayet surAn .
grAmAdAnIya vASnIyAdazwO grAsAn samAhitaH ..
[Page4-334-c+ 52]
jawASca viBfyAnnityaM naKaromARi no tyajet .
svADyAyaM sarvvadA kuryyAt niyacCedbAcamanyataH ..
agnihotrantu juhuyAt paYcayajYaM samAcaret .
munyannErviviDErmmeDyEH SAkamUlaPalena tu ..
cIravAsA BavennityaM snAyAt trizavaRaM SuciH .
sarvvaBUtAnukampI syAt pratigrahavivarjitaH ..
darSena pOrRamAsena yajeta niyataM dvijAH .
pakzezwyA SrAvaRe cEva cAturmAsyAni cAharet ..
uttarAyaRaYca kramaSo dakzasyAyanameva ca .
vAsantaSAradErmeDyErmunyannEH svayamAharet ..
puroqASaM gurUMScEva viDivannirvvapet pfTak .
devatAByaSca tadDutvA vanyaM meDyataraM haviH ..
SezaM samupaBuYjIta lavaRaYca svayaM kftam .
varjjayenmaDumAMsAdi BOmAni karaRAni ca ..
BUstfRaM SigrukaYcEva SlezmAtakaPalAni ca .
na PAlakfzwamaSnIyAt utsfzwamapi kenacit ..
na grAmajAtAnyArtto vA puzpARi ca PalAni ca .
SrAvaRe cEva viDinA vahniM paricayet sadA ..
na druhyet sarvvaBUtAni nirdvandvo nirBayo Bavet .
na naktaM kiYcidaSnIyAt rAtrO DyAnaparo Bavet ..
jitendriyo jitakroDastattvajYAnavicintakaH .
brahmacArI BavennityaM na patnImapi saMSrayet ..
yastu patnyA vanaM gatvA mETunaM kAmataScaret .
tadvrataM tasya lupyeta prAyaScittI Bavet dvijaH ..
tatra yo jAyate garBo na saMspfSyo dbijAtiBiH .
na hi vedADikAro'sya tattvamapyevameva hi ..
aDaH SayIta satataM sAvitrIjapatatparaH .
SaraRyaH sarvvaBUtAnAM saMviBAgaparaH sadA ..
parivAdaM mfzAvAdaM nidrAlasye'pi varjjayet .
ekAgniraniketaH syAt prokzitAM BUmimASrayet ..
mfgEH saha caredbAsaM tEH sahEva ca saMvaset .
SilAyAM SarkarAyAM vA SayIta susamAhitaH ..
sadyaH prakzAlako vA syAt mAsasaYcayiko'pi
vA .
zaRmAsanicayo vA syAt samAnicaya eva vA ..
naktaYcAnnaM samaSnIyAt divA vAhftya SaktitaH .
catuHkAlikiko vA syAt syAdvA azwama-
kAlikaH ..
cAndrAyaRaviGAnErvA Sukle kfzRe ca varjjayet .
pakze pakze samaSnIyAt yavAguM kvaTitAM taTA ..
puzpamUlaPalErvApi kevalErvvarttayet sadA .
svABAvikEH svayaM SIrRErvvEKAnasamate sTitaH ..
BUmO vA parivartteta tizWedvA prapadErdinam .
sTAnAsanAByAM viharet na kvacidDEryyamutsfjet ..
grIzme paYcatapASca syAdvarzAsvaBrAvakASikaH .
ArdravAsAstu hemante kramaSo varttayaMstapaH ..
upaspfSya trizavaRaM pitfdevAMSca tarpayet .
ekapAdena tizWeta marIcIrvA pibet sadA ..
paYcAgniDUmapo vA syAduzmapaH somapo'TavA .
payaH pibet Suklapakze kfzRapakze tu gomayam ..
SIrRaparRASano vA syAt kfcCrErvA varttayetsadA .
yogAByAsarato vA syAdrudrADyAyI Bavet sadA ..
[Page4-335-a+ 52]
aTarvvaSirasopeto vedAntAByAsatatparaH .
yamAn seveta satataM niyamAMScApyatandritaH ..
kfzRAjinI sottarIyaH SuklayajYopavItavAn .
aTavAgnIn samAropya svAtmani DyAnatatparaH ..
anagniraniketaH syAnmunirmokzaparo Bavet .
tApasezvava viprezu yAtrikaM BEkzamAharet ..
gfhameDizu cAnyezu dbijezu vanavAsizu .
grAmAdAhftya vASnIyAdazwO grAsAn vane vasan ..
pratigfhya puwenEva pARinA sakalena vA .
viviDAScopanizaDa AtmasaMsidDaye japet ..
vidyAviSezAn sAvitrIM rudrADyAyaM taTEva ca .
mahAprasTAnikaYcAsO kuryyAdanaSanantaTA ..
agnipraveSamanyadbA brahmArpaRaviDO sTitaH ..
ye tu samyagimamASramaM Siva-
mASrayantyaSivapuYjanASanam .
te viSanti padamESvaraM paraM
yAnti cEva jagato'sya saMsTitim ..”
iti kUrmmapurARe upaviBAge 26 aDyAyaH ..
anyat vizRupurARe 3 aMSe 9 aDyAye drazwavyam ..
<LEND>
