<L>22298<pc>3-225-c<k1>pfTivI<k2>pfTivI
pfTivI¦, strI, (praTate vistAraM yAtIti . praTa +
“praTeH zivan saMprasAraRaYca .” uRA0 1 . 150 .
iti zivan samprasAraRaYca . NIz .) marttyAdyaDi-
zWAnaBUtA . tatparyyAyaH . BUH 2 BUmiH 3 acalA
4 anantA 5 rasA 6 viSvamBarA 7 sTirA 8
DarA 9 DaritrI 10 DaraRI 11 kzORI 12 jyA
13 kASyapI 14 kzitiH 15 sarvvaMsahA 16
vasumatI 17 vasuDA 18 urvvI 19 vasunDarA
20 gotrA 21 kuH 22 pfTvI 23 kzmA 24
avaniH 25 medinI 26 mahI . ityamaraH . 2 .
1 . 2 -- 3 .. BUr 28 BUmI 29 DaraRiH 30
kzoRiH 31 kzoRI 32 kzORiH 33 kzamA 34
avanI 35 mahiH 36 ratnagarBA 37 sAgarAmbarA
38 abDimeKalA 39 BUtaDAtrI 40 ratnAvatI 41
dehinI 42 pArA 43 vipulA 44 maDyamaloka-
vartmA 45 . iti BarataH .. DaraRIDarA 46
DAraRI 47 mahAkAntA 48 jagadvahA 49
ganDavatI 50 KaRqanI 51 girikarRikA 52
DArayitrI 53 DAtrI 54 sAgarameKalA 55
sahA 56 acalakIlA 57 gOH 58 abDidbIpA
59 dvirA 60 iqA 61 iqikA 62 ilA 63
ilikA 64 . iti SabdaratnAvalI .. udaDi-
vastrA 65 irA 66 AdimA 67 IlA 68
varA 69 urvvarA 70 AdyA 71 jagatI 72
pfTuH 73 BuvanamAtA 74 niScalA 75 bIja-
prasUH 76 SyAmA 77 kroqakAntA 78 . iti
rAjanirGaRwaH .. KagavatI 79 aditiH 80 .
iti jawADaraH .. * .. (pfTavI 81 . iti
SabdArRazaH ..) nyAyamate asyA DarmmaH . rUpa-
dravatvapratyakzayogitvam . iyaM gurvvI rasayuktA ca .
asyA dravatvaM nEmittikam . asyA guRAH .
sparSaH 1 saMKyA 2 parimitiH 3 pfTaktvam 4
saMyogaH 5 viBAgaH 6 paratvam 7 aparatvam 8
vegaH 9 dravatvam 10 gurutvam 11 rUpam 12
[Page3-226-a+ 52]
rasaH 13 ganDaH 14 . iyaM ganDakAraRaM nAnA-
rUpavatI zaqrasayuktA . ganDastu dbiviDaH sOraBaM
asOraBam . tasyAH sparSaH anuzRASIta-
pAkajaH . sA dviviDA nityA anityA ca . para-
mARusvarUpA nityA sAvayavA anityA . sA
triviDA dehendriyavizayarUpA . deharUpA yoni-
jAdiH indriyAtmikA GrARarUpA vizayAtmikA
dvyaRukAdibrahmARqaparyyantA . yaTA, --
“rUpadravatvapratyakzayogi syAt praTamatrikam .
guruRI dve rasavatI dbayornEmittiko dravaH ..”
“sparSAdayo'zwO vegaSca dravatvaYca gurutvakam .
rUpaM rasastaTA sneho vAriRyete caturddaSa ..
snehahInA ganDa yutA kzitAvete caturddaSa .
tatra kzitirganDa heturnAnArUpavatI matA ..
zaqviDastu rasastatra ganDo'pi dviviDo mataH .
sparSastu tasyA vijYeyo hyanuzRASItapAkajaH ..
nityAnityA ca sA dveDA nityA syAdaRulakzaRA .
anityA tu tadanyA syAt sEvAvayavayoginI ..
sA ca triDA Baveddeha indriyaM vizayastaTA .
yonijAdirBaveddehamindriyaM GrARalakzaRam ..
vizayo dvyaRukAdistu brahmARqAnta udAhftaH ..”
iti BAzAparicCede . 28 -- 38 ..
tasyA aDyAtmAdi yaTA, --
“pfTivI paYcamaM BUtaM DrARaScADyAtmamucyate .
aDiBUtaM taTA ganDo vAyustatrADidEvatam ..”
iti mahABArate ASvameDikaparvva ..
(yaTA, mArkaRqeye . 54 . 4 .
“SatArdDakowivistAro pfTivI kftsnaSo
dbija ! .
tasyA hi sTAnamaKilaM kaTayAmi SfRuzva tat ..”)
tasyA utpattikAraRaM yaTA, --
“SrUyatAM vasuDAjanma sarvvamaNgalakAraRam .
viGnaniGnakaraM pApanASanaM puRyavardDanam ..
aho kecidvadantIti maDukEwaBamedasA .
baBUva vasuDAjanma tadavirudDamataM SfRu ..
UcatustO purA vizRuM tuzwO yudDena tejasA .
AvAM vaDa na yatrorvvI pATasA saMvfteti ca ..
tayorjIvanakAlena pratyakzA sABavat sPuwam .
tato baBUva medaSca maraRasyAntarantayoH ..
medinIti ca viKyAtetyuktA yEstanmataM SfRu .
jalaDOtA kfSA pUrvvaM bardDitA medasA yataH ..
kaTayAmi ca tajjanma sArTakaM sarvvasammatam .
purA SrutaM yat SrutyuktaM DarmmavaktrAcca puzkare ..
mahAvirAwSarIrasya jalasTasya ciraM sPuwam .
malo baBUva kAlena sarvvANgavyApako Druvam ..
sa ca pravizwaH sarvvezAM tallomnAM vivarezu ca .
kAlena mahatA tasmAdbaBUva vasuDA mune ! ..
pratyekaM pratilomnAYca kUpezu sA sTirA sTitA .
AvirBUtA tiroBUtA sA jale ca punaH punaH ..
AvirBUtA sfzwikAle tajjaloparyyavasTitA .
pralaye ca tiroBUtA jalAByantaravasTitA ..
prativiSvezu vasuDA SElakAnanasaMyutA .
[Page3-226-b+ 52]
saptasAgarasaMyuktA saptadbIpamitA satI ..
himAdrimerusaMyuktA grahacandrArkasaMyutA .
brahmavizRuSivAdyESca surErlokEstadAlaye ..
puRyatIrTasamAyuktA puRyaBAratasaMyutA .
pAtAlasaptatadaDastadUrdDe brahmalokakaH ..
brahmalokaSca tatrEva sarvvaviSvaYca tatra vE .
evaM sarvvARi viSvAni pfTivyAM nirmmitAni ca .
UrdDvO golokavEkuRWO nityO viSvaparO ca tO ..
naSvarARi ca viSvAni sarvvARi kftrimARi ca .
pralaye prAkfte brahman ! brahmaRaSca nipAtane .
mahAvirAqAdisfzwO sfzwaH kfzRena cAtmanA ..
nityEH sTitA ca pralaye kAzWAkASeSvarEH saha .
kzityaDizWAtfdevI sA vArAhe pUjitA surEH ..
suniBirmanuBirviprErganDarvvAdiBireva ca .
vizRorvvarAharUpasya patnI sA SrutisammatA .
tatputtro maNgalo jYeyo GaRweSo maNgalAtmajaH ..
nArada uvAca .
pUjitA kena rUpeRa vArAhe ca surErmahI .
varAheRa ca vArAhI sarvvEH sarvvASrayA satI ..
tasyAH pUjAviDAnaYcApyaDaScodDaraRakramam .
maNgalaM maNgalasyApi janma vyAsaM vada praBo ! ..
SrInArAyaRaM uvAca .
vArAhe ca varAhaSca brahmaRA saMstutaH purA .
uddaDAra mahIM hatvA hiraRyAkzaM rasAtalAt ..
jale tAM sTApayAmAsa padmapatraM yaTA hrade .
tatrEva nirmmame brahmA sarvvaM viSvaM manoharam ..
dfzwvA tadaDidevIYca sakAmAM kAmuko hariH .
varAharUpI BagavAn kowisUryyasamapraBaH ..
kftvA ratikarIM SayyAM mUrttiYca sumanoharAm .
krIqAYcakAra rahasi divyaM varzamaharniSam ..
suKasamBogasaMsparSAt mUrcCAM saMprApa sundara .
vidagDAyA vidagDena saNgamo'tisuKapradaH ..
vizRustadaNgasaMsparSAt bubuDe na divAniSam .
varzAnte cetanAM prApya kAmI tatyAja kAmukIm ..
pUrvvarUpaYca vArAhaM daDAra cAvalIlayA .
pUjAYcakAra BaktyA ca DyAtvA ca DaraRIM satIm ..
DUpErdIpESca rnEvedyEH sindUrEranulepanEH .
vastrEH puzpESca valiBiH saMpUjyovAca tAM hariH ..
SrImahAvarAha uvAca .
sarvvADArA Bava SuBe ! sarvvEH saMpUjitA suKam .
muniBirmanuBirdevEH sidDESca mAnavAdiBiH ..
ambuvAcItyAgadine gfhAramBapraveSane .
vApItaqAgAramBe ca gfhe ca kfzikarzaRe ..
tava pUjAM karizyanti madvareRa surAdayaH .
mUQA ye na karizyanti yAsyanti narakaYca te ..
vasuDovAca .
vahAmi sarvvaM vArAharUpeRAhaM tavAjYayA .
lIlAmAtreRa Bagavan ! viSvaYca sacarAcaram ..
muktAM SuktiM harerarccAM SivaliNgaM SilAM taTA .
SaNKaM pradIpaM mantraYca mARikyaM hIrakaM maRim ..
yajYasUtraYca puzpaYca pustakaM tulasIdalam .
japamAlAM puzpamAlAM karpUraYca suvarRakam ..
[Page3-226-c+ 52]
gorocanAM candanaYca SAlagrAmajalaM vinA .
etAn voQumaSaktAhaM klizwA ca Bagavan !
SfRu ..
SrIBagavAnuvAca .
dravyARyetAni mUQA ye arpayizyanti sundari ! .
te yAsyanti kAlasUtraM divyaM varzaSataM tvayi ..
ityevamuktvA BagavAn virarAma ca nArada ! .
baBUva tena garBeRa tejasvI maNgalagrahaH ..
pUjAM cakruH pfTivyASca te sarvve cAjYayA hareH .
kARvaSAKoktaDyAnena tuzwubuH stavanena ca ..
dadurmUlena mantreRa nEvedyAdikameva ca .
saMstutA vizRulokezu pUjitA sA baBUva ha ..
nArada uvAca .
kiM DyAnaM stavanantasyA mUlamantraYca kiM vada .
gUQaM sarvvapurARezu SrotuM kOtUhalaM mama ..
SrInArAyaRa uvAca .
AdO ca pfTivI devI varAheRa ca pUjitA .
tataH sarvvErmunIndrESca manuBirmAnavAdiBiH .
DyAnaYca stavanaM mantraM SfRu vakzyAmi nArada ! .. * ..
o~ SrIM hrIM klIM vasunDarAyE svAhA .
ityanenEva mantreRa pUjitA vizRunA purA ..
SvetacampakavarRABAM SatacandrasamapraBAm .
candanokzitasarvvANgAM ratnaBUzaRaBUzitAm ..
ratnADArAM ratnagarBAM ratnAkarasamanvitAm .
vahriSudDAMSukADAnAM sasmitAM vanditAM Baje ..
DyAnenAnena sA devI sarvvESca pUjitA Bavet .
stavanaM SfRu viprendra ! kARvaSAKoktameva ca ..
SrIvizRuruvAca .
jaye jaye jayAkAre jayaSIle jayaprade ! .
yajYaSUkarajAye ca jayaM dehi jayAvahe ..
maNgale maNgalADAre maNgalye maNgalapriye .
maNgalAQye maNgaleSe maNgalaM dehi me Bave ..
sarvvADAre sarvvabIje sarvvaSaktisamanvite .
sarvvakAmaprade devi sarvvezwaM dehi me Bave ..
puRyasvarUpe puRyAnAM bIjarUpe sanAtani .
puRyASraye puRyavatAmAlaye puRyade Bave ..
ratnADAre ratnagarBe ratnAkarasamanvite .
strIratnarUpe ratnAQye ratnasAraprade Bave ..
sarvvaSasyAlaye sarvvaSasyAQye sarvvaSasyade .
sarvvaSasyahare kAle sarvvaSasyADike Bave ..
BUme BUmipasarvvasve BUmipAnAM parAyaRe .
BUpAhaNkArarUpeRa BUmiM dehi ca BUmipe ..
idaM puRyaM mahAstotraM tAM saMpUjya ca yaH paWet
kowi kowi janma janma sa BavedBUmipeSvaraH ..
madAnakftaM puRyaM laBate pAWanAjjanaH .
BUmidAnaharAt pApAnmucyate nAtra saMSayaH ..
ambuvAcIBUKanane pApAt sa mucyate Druvam .
anyakUpe kUpadajAt pApAt sa mucyate Druvam .
paraBUSrAdDajAt pApAnmucyate nAtra saMSayaH ..
BUmO vIryyaparityAgAt BUmO dIpAdisTApanAt
pApena mucyate prAjYaH stotrasya paWanAnmune ! .
aSvameDaSataM puRyaM laBate nAtra saMSayaH ..
[Page3-227-a+ 52]
nArada uvAca .
BUmidAnakftaM puRyaM pApaM tadDaraRe ca yat .
paraBUmO SrAdDapApaM kUpe kUpadajaM taTA ..
ambuvAcIBUKananaM vIryyatyAgajameva ca .
dIpAdisTApanAt pApaM SrotumicCAmi yatnataH ..
anyaM vA pfTivIjanyaM pApaM matpraSnataH param .
yadasti tatpratIkAraM vada vedavidAMvara ! ..
SrInArAyaRa uvAca .
vitastimAnAM BUmiYca yo dadAti ca BArate .
sanDyApUtAya viprAya sa yAti vizRumandiram ..
BUmiYca sarvvaSasyAQyAM brAhmaRAya dadAti yaH .
BUmireRupramARaYca varzaM vizRupade sTitiH ..
grAmaM BUmiYca DAnyaYca yo dadAtyAdadAti ca .
sarvvapApavinirmuktO coBO vEkuRWavAsinO ..
BUmiM dAtuYca yatkAle yaH sADuScAnumodate .
sa ca yAti ca vEkuRWaM mitragotrasamanvitaH ..
svadattvAM paradattAM vA brahmavfttiM harettu yaH .
sa tizWati kAlasUtre yAvaccandradivAkarO ..
tatputtrapOttrapraBftirBUmihInaH SriyA hataH .
puttrahIno daridraScEvAnte yAti ca rOravam ..
gavAM mArgaM vinizkfzya yaSca SasyaM dadAti ca .
divyaM varzaSataYcEva kumBIpAkezu tizWati ..
gozWaM taqAgaM nizkfzya mArgaM SasyaM dadAti ca .
sa ca tizWatyasipatre yAvadindrAScaturddaSa ..
na paYcapiRqamudDftya parakUpe ca snAti yaH .
prApnoti narakaM nEva snAnajaM Palameva ca ..
kAmI BUmO ca rahasi vIryyatyAgaM karoti yaH .
snigDareRupramARaYca varzaM tizWati rOrave ..
ambuvAcyAM BUKananaM yaH karoti ca mAnavaH .
sa yAti kfmidaMSaYca sTitistatra caturyugam ..
parakIyaluptakUpe kUpaM mUQaH prayacCati .
puzkariRyAYca luptAyAM puzkariRIM yo dadAti ca ..
sarvvaM PalaM parasyEva tapta mUrmmiM vrajettu saH .
tatra tizWati santapto yAvadindrAScaturddaSa ..
parakIyataqAge ca paNkamutsfjya notsfjet .
reRupramARavarzaYca brahmaloke vasennaraH ..
piRqaM pitre BUmiBartturna pradAya ca mAnavaH .
SrAdDaM karoti yo mUQo narakaM yAti niScitam ..
BUmO dIpaM yo'rpayati sa cAnDaH saptajanmani .
BUmO SaNKaYca saMsTApya kuzWaM janmAntare laBet ..
muktAmARikyahIraYca suvarRaYca maRintaTA .
yaSca saMsTApayedBUmO sa tizWennarake yugam ..
japamAlAM puzpamAlAM karpUraM rocanAntaTA .
yo mUQaScArpayedBUmO sa yAti narakaM Druvam ..
mune ! candanakAzWaYca rudrAkzaM kuSamUlakam .
saMsTApya BUmO narake vasenmanvantarAvaDi ..
pustakaM yajYasUtraYca BUmO saMsTApayettu yaH .
na BavedviprayonO ca tasya janmAntare janiH ..
brahmahatyAsamaM pApamamutra ca laBedDruvam .
granTiyuktaM yajYasUtraM pUjyaYca sarvvavarRakEH ..
yajYaM kftvA ca yo BUmiM kzIreRa nahi siYcati .
sa yAti taptamUrmmiYca santaptaH saptajanmasu ..
[Page3-227-b+ 52]
BUkampe grahaRe yo hi karoti KananaM BuvaH .
janmAntare mahApApI so'NgahIno BavedDruvam ..
BavanaM yatra sarvvezAM BUrBUmistena kIrttitA .
vasuratnaM yA daDAti vasuDA sA vasunDarA .
harerUrO ca yA jAtA sA corvvI parikI-
rttitA ..
DarA DaritrI DaraRI sarvvezAM DAraRAttu yA .
ijyA ca yAgADArAcca kzORI kzIRAlaye ca yA .
mahAlaye kzayaM yAti kzitistena prakIrttitA ..
kASyapI kaSyapasyeyamacalA sTirarUpataH .
viSvamBarA tadDaraRAccAnantAnantarUpataH ..
pfTivI pfTukanyAtvAdvistftatvAnmahAmune ! ..”
iti brahmavEvartte prakftiKaRqe pfTivyupAKyAnaM 7
aDyAyaH .. * ..
tasyA BArA yaTA, --
kzitiruvAca .
“kfzRaBaktivihInA ye ye ca tadBaktanindakAH .
tezAM mahApAtakinAmaSaktA BAravAhane ..
svaDarmmAcArahInA ye nityakftyavivarjitAH .
SradDAhInASca vedezu tezAM BAreRa pIqitA ..
pitfmAtfgurustrIRAM pozaRaM puttrapozyayoH .
ye na kurvvanti tezAYca na SaktA BAravAhane ..
ye miTyAvAdinastAta ! dayAsatyavihInakAH .
nindakA gurudArARAM tezAM BAreRa pIqitA ..
mitradrohI kftaGnaSca miTyAsAkzipradAyakaH .
viSvAsaGnaH sTApyahArI tezAM BAreRa pIqitA ..
kalyARayuktanAmAni harernAmEkamaNgalam .
kurvvanti vikrayaM ye vE tezAM BAreRa pIqitA ..
jIvaGAtI gurudrohI grAmayAjI ca lubDakaH .
SavadAhI SUdraBojI tezAM BAreRa pIqitA ..
pUjAyajYopavAsAni vratAni niyamAni ca .
ye yemUQA vihantArastezAM BAreRa pIqitA ..
sadA dvizAnta ye pApA goviprasuravEzRavAn .
hariM harikaTAM Bakti tazAM BAreRa pIqitA ..
SaNKAdInAYca BAreRa pIqitAhaM yaTA viDe ! .
tato'Dikena dEtyAnAM tezAM BAreRa pIqitA ..
ityebamuktvA vasuDA ruroda ca muhurmuhuH .
brahmA tadrodanaM dfzwvA tAmuvAca kfpAniDiH ..
BAraM tavApanezyAmi dasyUnAmapyupAyataH .
upAyato'pi kAryyARi siDyantyeva vasunDare ! ..
mantraM maNgalakumBaYca SivaliNgaYca kuNkumam .
maDukAzWaM candanaYca kastUrIM tIrTamfttikAm ..
KaqgaM gaRqakaKaqgaYca sPawikaM padmarAgakam .
indranIlaM sUryyamaRiM rudrAkzaM kuSamUlakam ..
SAlagrAmaSilASaNKatulasIpratimAjalam .
SaNKapradIpamAlAYca SilArccAtulasIM taTA ..
nirmmAlyaYcEva nEvedyaM haridvarRamaRintaTA .
granTiyuktaM yajYasUtraM darpaRaM SvetacAmaram ..
gorocanAYca muktAYca SuktiM mARikyameva ca .
purARasaMhitAM vahniM karpUraM paraSaM taTA ..
raMjataM kAYcanaYcEva pravAlaM ratnameva ca .
kuSadvijaM tIrTatoyaM gavyaM gomUtragomayam ..
[Page3-227-c+ 52]
tvayi ye sTApayizyanti mUQAScEtAni sundari ! .
pavyante kAlasUtre ca varzARAmayutaM Druvam ..”
iti brahmavEvartte SrIkfzRajanmaKaRqe 4 aDyAyaH ..
tasyA rUpAntaraM yaTA, --
“iti tasya vacaH SratvA janakasya tadA kzitiH .
munInAM sanniDO rUpaM darSayAmAsa BUBfte ..
nIlotpaladalaSyAmAmakzamAlAbjaDAriRIm .
bAhuyugmena SuBreRa mfRAlAyataSoBinA .
sundarIM lokaDAtrIM tAM dfzwvA SaSvannfpo'layat ..”
iti kAlikApurARe 36 aDyAyaH ..
pfTivyAM grAmaSasyAdyutpattikAraRaM yaTA, --
prajA UcuH .
“arAjake nfpaSrezWa ! DaritryA sakalOzaDIH .
grastAstataH kzayaM yAnti prajAH sarvvAH prajeSvara ! ..
tvaM no vfttiprado DAtrA prajApAlo nirUpitaH .
dehi naH kzutparItAnAM prajAnAM jIvanOzaDIH ..
SrIparASara uvAca .
tato'Ta nfpatirdivyamAdAyAjagavaM DanuH .
SarAMSca divyAn kupitaH so'ByaDAvadvasunDarAm ..
tato nanASa tvaritA gOrBUtvA tu vasunDarA .
sA lokAn brahmalokAdIMstattrAsAdagamanmahI .
yatra yatra yayO devI sA tadA BUtaDAriRI .
tatra tatra tu sA vERyaM dadarSAByudyatAyuDam ..
tatastaM prAha vasuDA pfTuM pfTuparAkramam .
pravepamAnA tadbARaparitrARaparAyaRA ..
pfTivyuvAca .
strIvaDe tvaM mahApApaM kiM narendra ! na paSyasi .
yena mAM hantumatyarTaM prakarozi nfpodyamam ..
SrIpfTuruvAca .
ekasmin yatra niDanaM prApite duzwakAriRi .
bahUnAM Bavati kzemastasya puRyaprado vaDaH ..
pfTivyuvAca .
prajAnAmupakArAya yadi mAM tvaM hanizyasi .
ADAraH kaH prajAnAnte nfpaSrezWa ! Bavizyati ..
pfTuruvAca .
tvAM hatvA vasuDe ! bARErmacCAsanaparANmuKIm .
AtmayogabalenemA DArayizyAmyahaM prajAH ..
SrIparASara uvAca .
tataH praRamya vasuDA taM BUyaH prAhaM pArTivam .
pravepitANgI paramaM sADvasaM samupAgatA ..
upAyataH samArabDAH sarvve siDyantyupakramAH .
tasmAdvadAmyupAyante tvaM kuruzva yadIcCasi ..
samastAstA mayA jIrRA naranATa ! mahOzaDIH .
yadIcCasi pradAsyAmi tAH kzIrapariRAminIH ..
tasmAt prajAhitArTAya mama DarmmaBftAMvara ! .
tantu vatsaM prayacCasva kzareyaM yena vatsalA ..
samAYca kuru sarvvatra yena kzIraM samantataH .
varOzaDIbIjaBUtaM vIra ! sarvvatra BAvaye ..
SrIparASara uvAca .
tata utsArayAmAsa SElAn SatasahasraSaH .
GanuzkowyA tadA vERyastena SElA vivardDitAH ..
nahi pUrvvavisarge vE vizame pfTivItale .
[Page3-228-a+ 52]
pratiBAgaH purARAM vA grAmARAM vA purABavat ..
na SasyAni na gorakzyaM na kfzirna baRikpaTaH .
vERyAt praBfti mEtreya ! sarvvasyEtasya samBavaH ..
yatra yatra samaM tvasyA BUmerAsIddvijottama ! .
tatra tatra prajAnAM hi nivAsaM samarocayat ..
AhAraH PalamUlAni prajAnAmaBavattadA .
kfcCreRa mahatA so'pi pranazwAsvozaDIzu vE ..
sa kalpayitvA vatsantu manuM svAyamBuvaM praBum .
sve pARO pfTivInATo dudoha pfTivIM pfTuH ..
SasyajAtAni sarvvARi prajAnAM hitakAmyayA .
tenAnnena prajAstAta ! varttante'dyApi nityaSaH ..
prARapradAnAt sa pfTuryasmAdBUmeraBUt pitA .
tatastu pfTivIsaMjYAmavApAKilaDAriRI ..
tataSca devErmuniBirddEtyE rakzoBiradriBiH .
ganDarvvEruragEryakzEH pitfBistaruBistaTA ..
tattatpAtramupAdAya tatra dugDvA mune ! payaH .
vatsa ! dogDfviSezAcca tezAM tadyonayo'Bavan ..
sEzA DAtrI viDAtrI ca DAraRI pozaRI taTA .
sarvvasya jagataH pfTvI vizRupAdatalodBavA ..
evaMpraBAvaH sa pfTuH puttro veRasya vIryyavAn .
jajYe mahIpatiH pUrvvo rAjABUjjanaraYjanAt ..”
iti SrIvizRupurARe 1 aM Se pfTucaritaM 13
aDyAyaH .. * ..
tasyA nAmagorUpadohanAnAM kAraRAni yaTA, --
fzaya UcuH .
“bahuBirDaraRI BuktA BUpAlEH SrUyate purA .
pArTivAH pfTivIyogAt pfTivI kasya yogataH ..
kimarTaYca kftA saMjYA BUmiH kiM pAriBAzikI .
gOritIyaYca viKyAtA sUta ! kasmAdbravIhi naH ..
sUta uvAca .
vaMSe svAyamBuve hyAsIdaNgo nAma prajApatiH .
mftyostu duhitA tena pariRItAtidurmuKI ..
sutIrTA nAma tasyAstu veRo nAma sutaH purA .
aDarmmanirataH kAmI balavAn vasuDADipaH ..
loke'pyaDarmmakfjjAtaH paraBAryyApahArakaH .
DarmmAcAraprasidDyarTaM jagato'sya maharziBiH ..
anunIto'pi na dadAvanujYAM sa yadA tataH .
SApena mArayitvEnamarAjakaBayArdditAH .
mamanTurbrAhmaRAstasya balAddehamakalmazAH ..
tatkAyAnmaTyamAnAttu nizpeturmlecCajAtayaH ..
SarIre mArturaMSena kfzRAYjanasamapraBAH .
pituraNgasya cAMSena DArmmiko DarmmacAriRaH ..
utpanno dakziRAdDastAt saDanuH saSaro gadI .
divyatejomayavapuH saratnakavacANgadaH ..
pfTurevABavadyasmAttataH pfTarajAyata .
sa viprEraBiziktaSca tapaH kftvA suduScaram ..
vizRorvvareRa sarvvasya praButvamagamat praBuH .
niHsvADyAyavazawkAraM nirGanaM vIkzya BUtalam ..
dagDumevodyataH kopAcCareRAmitavikramaH .
tato gorUpamAsTAya BUH palAyitumutsahet ..
pfzWato'nugatastasyAH pfTurdIptaSarAsanaH .
tataH sTitvEkadeSe tu kiM karomIti sAbravIt ..
[Page3-228-b+ 52]
pfTurapyavadadvAkyamIpsitaM dehi suvrate ! .
sarvvasya jagataH SIGraM sTAvarasya carasya ca ..
taTEva cAbravIdBUmiduMdoha ca narADipaH .
sve sve pARO pfTurvatsaM kftvA svAyamBuvaM manum ..
tadannamaBavat SudDaM prajA jIvanti tena vE .
tatastu fziBirdugDA vatsaH somastadABavat ..
dogDA bfhaspatiraBUt pAtraM vedastapo rasaH .
vedESca vasuDA dugDA dogDA mitrastadABavat ..
indro vatsaH samaBavat kzIramUrjjaskaraM balam .
devAnAM kAYcanaM pAtraM pitFRAM rAjatantadA ..
antakaScABavaddogDA yamo vatsaH suDArasaH .
alAvupAtraM nAgAnAM takzako vatsako'Bavat ..
vizaM kzIraM tato dogDA DftarAzwro'Bavat punaH .
asurErapi dugDeyamAyase SakrapIqanIm ..
pAtre mAyAmaBUdvatsaH prahrAdiSca virocanaH .
dogDA dbimUrdDA tatrAsInmAyA yena pravarttitAH ..
yakzESca vasuDA dugDA purAntardDAnamIpsuBiH .
kftvA vESravaRaM vatsamAmapAtre mahIpate ! ..
pretarakzogaRErdugDA DarA ruciramulvaRam .
rOpyalABo'BavaddogDA sumAlI vatsa eva tu ..
ganDarvvESca punardugDA vasuDA cApsarogaREH .
vatasaM cEtraraTaM kftvA ganDAn padmadale taTA ..
dogDA ca surucirnAma nAwyavedasya pAragaH .
giriBirvasuDA dugDA ratnAni viviDAni ca ..
OzaDAni ca divyAni dogDA merurmahAbalaH .
vatso'BUdDimavAMstatra pAtraM SElamayaM punaH ..
vfkzESca vasuDA dugDA kzIraM CinnaprarohaRam .
pAlASapAtre dogDA tu sAlaH puzpadalAkulaH ..
plakzo'Bavattato vatsaH sarvvavfkzagaRADipaH .
evamanyESca vasuDA taTA dugDA yaTepsitam ..”
iti matsyapurARe 10 aDyAyaH .. * ..
anyadvivaraRaM BUgolaSabde drazwavyam .. pfTvI .
tadvEdikaparyyAyaH . gOH 1 gmA 2 jmA 3 kzmA
4 kzA 5 kzAmA 6 kzoRI 7 kzitiH 8 avaniH
9 UrvvI 10 pfTvI 11 mahI 12 ripaH 13
aditiH 14 ilA 15 nirftiH 16 BUH 17
BUmiH 18 pUzA 19 gAtuH 20 gotrA 21 .
ityekaviMSatipfTivInAmaDeyAni . iti veda-
niGaRwO 1 aDyAyaH .. (antarikzam . iti
niGaRwuH . 1 . 3 .. yaTA, fgvede . 10 . 121 . 1 .
“sa dADAra pfTivIM dyAmutemAM
kasmE devAya havizA viDema ..”
“pfTivItyantarikzanAma .” iti tadBAzye sAyanaH ..)
<LEND>
