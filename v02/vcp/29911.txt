<L>29911<pc>4155,b<k1>nyAya<k2>nyAya
nyAya¦ pu0 ni + iR--BAvakaraRAdO GaY . 1 ucite 2 gotapa-
RItapoqaSapadArTanirUpake SAstraBede pratijYAhetUdAharaRo-
panayananigamanAtmake 3 vAkyamede “anumiticaramakAraRa
liNgaparAmarSaprayojakaSabdajYAnajanakavAkyatvam” tallakzaRa-
miti cintAmaRiH . “ucitAnupUrvIkapratijYAdipaYcakasa-
sudAyatvamiti” SiromaRiH . avayavaSabde 432 pf0 dfSyam .
yaTA parbato vahnimAn (pratijYA) pUmAt (hetuH) yo yo
DUmavAn sa vahnimAn yaTA mahAnasam (udA0) vahnivyA-
pyaDUmavAMScAyam . (upanayanam) tasmAdvahnimAn (nigamanam)
etaddarSanamataYca sarvadarSanasaMgrahe darSitaM yaTA
<P>“tattvajYAnAdduHKAtyantocCedalakzaRaM niSreyamamBava-
toti samAnatantre'pi pratipAditnaM tadAha sUtrakAraH
pramARaprameyasaMSayaprayojanadfzwAntasidDAntAvayavatarkanirRaya-
bAdajalpavitaRqAhetvAsacCalajAtinigrahasTAnAM tattva0
[Page4156-a+ 38]
jYAnAnniSreyasADigamaH” iti . idaM nyAyaSAstra-
syAdimaM sUtram . nyAyaSAstraYca paYcADyAyAtmakaM tatra
pratyaDyAyasyAhnikadvayam . tatra praTamADyAyasya praTamA-
hnike BagavatA gotamena pramARAdipadArTanavakalakzaRa-
nirUpaRaM viDAya dvitIye vAdAdisaptapadArTalakzaRani-
rURaM kftam . dvitIyasya praTame saMSayaparIkzaRaM pramA-
RacatuzwayAprAmARyaSaNkAnirAkaraRaYca . dvitIye arTA-
pattyAderantarBAvanirUpaRam . tftIyasya praTame SarIrendri-
yArTaparIkzaRaM dvitIye budDimanaHparIkzaRam . caturTasya
praTame pravfttidozapretyaBAvaPaladuHKApavargaparIkzaRaM dvitIye
dozanimittakatvanirUpaRam avayavyAdinirUpaRaYca . pa-
Ycamasya praTame jAtiBedanirUpaRaM dvitIye nigrahasTAna
BedanirUpaRam . “mAnADInA meyasidDiriti” nyAyena
pramARasya praTamamuddeSaH tadanusAreRa lakzaRasya kaTanIyatayA
praTamoddizwasya pramARasya praTamaM lakzaRaM kaTyate . sADanA-
SrayAvyatiriktatve sati pramAvyAptaM pramARam 1 . evaYca
pratitantrasidDAntasidDaM parameSvaraprAmARyaM saMgfhItaM
Bavati yadacakaTat sUtrakAraH “mantrAyurvedaprAmARyavacca
tatprAmARyamAptaprAmARyAditi” . taTAca nyAyapArA-
vAraM dfzwvA viSvaviKyAtakIrttirudayanAcAryyo'pi kusumA-
YjalO caturTe stabake “mitiH samyakaparicCittistadvattA
ca pramAtftA . tadayogavyavacCedaH prAmARyaM gOtame
mate” iti . “sAkzAtkAriRi nityayogini paradvArAnape-
kzasTitO BUtArTAnuBave nivizwaniKilaprastAvivastukramaH .
leSAdfzwinimittaduzwivigamapraBrazwaSaNkAtuzaH SaNkonmeza-
kalaNkiBiH kimaparEstanme pramARaM SivaH” iti . taccatu-
rviDaM pratyakzAnumAnopamAnaSabdaBedAt . 2 prameyaM dvAdaSa-
prakArakam AtmaSarIrendriyArTavudDimanaHpravfttidozapretya-
BAvaPaladuHKApavargaBedAt . anavaDAraRAtmakaM jYAnaM
3 saMSayaH sa triviDaH sADAraRaDarmAsADAraRaDarmavipratipa-
ttilakzaRaBedAt . yamaDikftya pravarttante puruzAstatprayojanaM 4
taddviviDaM dfzwAdfzwaBedAt . vyAptisaMvedanaBUmirdfzwAntaH 5
sa dviviDaH sADarmyavEDarmyaBedAt . prAmARikatvenA-
myupagato'rTaH sidDAntaH 6 sa caturviDaH sarvatantrapratitantrA-
DikaraRAByu pagamaBedAt . parArTAnumAnavAkyEkadeSo'va-
yavaH 7 sa paYcaviDaH pratijYAhetUdAharaRopanayananigaBanaBe-
dAt . vyApyArope vyApakAropastarkaH 8 sa cEkAdaSaviDaH
vyADAtAtmASrayetaretarASnayacakrakASrayAnavasTApratibandi-
[Page4156-b+ 38]
kalpanAlAGavakalpanAgOravotsargApavAdabEjAtyaBedAt . ma-
TArTAnuBavaparyyAyA pramitirnirRayaH 9 sA caturviDA sAkzAt-
kftyanumityupamitiSAbdIBedAt . tattvanirRayaPalaH ka-
TAviSezo vAdaH 10 . uBayasAGanavatI vijigIzukaTA
jalpaH 11 . svapakzasTApanAhInaH kaTAviSezo vitaRqA 12 .
kaTA nAma vAdiprativAdinoH pakzapratipakzaparigrahaH .
asADako hetutvenABimato hetvABAsaH 13 saca paYcaviDaH
savyamicAravirudDaprakaraRasamasADyasamAtItakAlaBedAt .
Sabdavfttivyatyayena pratizeDahetuSCalaM 14 tattriviDaM aBi-
DAnatAtparyyopacAravyatyayavfttiBedAt . svavyAGAtakamu-
ttaraM jAtiH 15 . sA caturviMSativiDA sADarmyavEDarmyot-
karzApakarzavarRyAvarRyavikalpasADyaprAptyaprAptiprasaNgapratidf-
zwAntAnupapattisamSayaprakaraRAhetvarTApattiviSezApattyupala-
bDyanupalabDinityAnityakAryasamaBedAt . parAjayanimittaM
nigrahasTAnaM 16 taddvAviMSatiprakAraM pratijYAhAnipratijYA-
ntarapratijYAviroDapratijYAsanyAsahetvantarArTAntaranirarTakA-
vijYAtArTApArTakAzrAptakAlanyUnADikapunaruktAnanuBAzaRA
jYAnApratiBAvikzepamatAnujYAparyyanuyojyopekzaRaniranuyo-
jyAnuyogApasidDAntahetvABAsaBedAt . atra sarvAntargaRi-
kastu viSezastatra SAstre vispazwo vistaraBiyA na
prastUyate . nanu pramARAdipadArTazoqaSake pratipAdyamAne
kaTamidaM nyAyaSAstramiti vyavadiSyate satyaM taTApi “a-
sADARyena vyapadeSA BavantIti” nyAyena nyAyasya parA-
rTAnumAnAparaparyyAyasya sakalavidyAnugrAhakatayA sarvaka-
rmAnuzWAnasADanatayA praDAnatvena taTA vyapadeSo yujyate .
taTA'BARi sarvajYena, “so'yaM paramo nyAyaH vipratipanna-
puruzapratipAdakatvAt taTA pravfttihetutvAcceti” . pakzila-
svAminA ca “seyamAnvIkzikI vidyA pramARAdriBiH padArTEH
praviBajyamAnA “pradIpaH sarvavidyAnAmupAyaH sarvakarma-
RAm . ASrayaH sarvaDarmARAM vidyoddeSe parIkziteti” .
nanu tattvajYAnAnniHSreyasamBavatItyuktaM tatra kiM? tattva-
jYAnAdanantarameva niHSreyasaM sampadyate netyucyate kintu
tattvajYAnAdaduHKajanmapravfttidozamiyyAjYAnAnAmuttarottarA-
pAye tadanantarABAva iti . tatra miyyAjYAnaM nAmAnA-
tmani dehAdAvAtmabudDiH tadanukUlezu rAgaH tatpratikUlezu
dvezaH vastutastvAtmanaH pratikUlamanukUlaM vA na kiYcit
samasti parasparAnubanDAcca rAgAdInAM, mUQo rajyati
rakto suhyati mUQaH kfpyati kupito suhyatIti tatastE-
[Page4157-a+ 38]
rdozEH preritaH prARI pratizidDAni SarIreRa hiMsAsteyA-
dInyAcarati, vAcA anftAdIni, BanasA paradrohAdIni,
seyaM pAparUpA pravfttiraDarmamAvahatIti . SarIreRa
praSastAni dAnaparaparitrARAdIni, vAcA hitasatyAdIni,
manasA ahiMsAdIni, seyaM puRyarUpA pravfttirDarmaH . seya-
muBayI pravfttiH . tataH svasvAnurUpaM praSastaM ninditaM vA
janma punaH SarIrAdeH prAdurBAvaH . tasmin sati pratikUla-
vedanIyatayA vAsanAtmakaM duHKaM Bavati . ta ime miTyAjYA-
nAdayo duHKAntA avicCedena pravarttamAnAH saMsAraSabdArTo
GawIyantravanniravaDiranuvarttate . yadA kaScit puruzaDOreyaH
purAkftasukftaparipAkavaSAdAcAryyopadeSena sarvamidaM duHKA-
yatanaM duHKAnuzaktaYca paSyati tadA tatsarvaM heyatvena
buDyate tatastannivarttakamavidyAdi nivarttayitumicCati
tannivfttyupAyaSca tattvajYAnamiti kasyaciccatasftirvi-
dyABirviBaktaM prameyaM BAvayataH samyagdarSanapadavedanIya-
tayA tattvajYAnaM jAyate tattvajYAnAnmiTyAjYAnamapEti
miTyAjYAnApAye dozAH apayAnti dozApAye pravfttira-
pEti pravfttyapAye janmApEti janmApAye duHKamatTantaM ni-
varttate sAtyantikI nivfttirapavargaH . nivftterAtyanti-
katvaM nAma nivarttyasajAtIyasya punastatrAnutpAda iti
taTA ca pAramarzaM sUtraM “duHKajanmapravfttidozamiTyAjYA-
nAnAmuttarottarApAye tadanantarABAvAdapavargaH” iti .
nanu duHKAtyantacCedo'pavarga ityetadadyApi kaPoRigu-
qAyitaM varttate tatkaTaM sidDavatkftya vyavahriyata iti
cenmEvaM sarvezAM mokzavAdinAmapavargadaSAyAmAtyantikI
duHKanivfttirastItyasyArTasya sarvatantrasidDAntasidDatayA Ga-
RwApaTatvAt na hyapravfttasya duHKaM pratyApadyate iti ka-
Scit prapadyate taTA hi AtmocCedo mokza iti mADya-
mikamate duHKocCedo'stItyetAvattAvadavivAdam . aTa
manyeTAH SarIrAdivadAtmApi duHKahetutvAducCedya iti
tanna saNgacCrate vikalpAnupapatteH kimAtmA jYAnasantAno
vivakzitaH tadarikto vA . praTame na vipratipattiH kaH
KalvanukUlamAcarati pratikUlamAcareta . dvitIye tasya
nityatve nivfttiraSakyaviDAnEva pravfttyanupapattiScADikaM
dUzaRaM, na Kalu kaScit prekzAvAn “Atmanastu kAmAya sarvaM
priyaM BavatIti” sarvataH priyatamasyAtmanaH samucCedAya praya-
tate sarvo hi prARI mukta iti vyavaharati .
<P>DarminivfttO nirmalajYAnodayo mahodaya iti vijYAna-
[Page4157-b+ 38]
vAdivAde sAmagryaBAvaH sAmAnADikaraRyAnupapattiSca .
BAvanAcatuzwayaM hi tasya kAraRamaBIzwaM tacca kzaRaBaNgapakze
sTirEkADArAsamBavAt laNGanAByAsAdivadanAsAditapra-
karzaM na sPuwamaBijYAnamaBijanayituM praBavati sopaplavasya
jYAnasantAnasya badDatve nirupaplavasya ca muktatve yo badDaH
sa eva mukta iti sAmAnADikaraRyaM na saNgacCate .
<P>AvaraRamuktirmuktiriti jEnajanABimato'pi mArgo
na nirargalaH aNga BavAn pfzwo vyAcazwAM kimA-
varaRaM? DarmADarmaBrAntaya iti cet izwameva . aTa deha-
mevAvaraRaM taTA ca tannivfttO paYjarAnmuktasya SukasyevA-
tmanaH satatordDvagamanaM muktiriti cettadA vaktavyaM kimaya-
mAtmA mUrtto'mUrtto vA . praTame niravayavaH sAvayavo vA
niravayavatve niravayavo mUrttaH paramARuriti paramARu-
lakzaRApattyA paramARuDarmavadAtmaDarmARAmatIndriyatvaM prasa-
jet . sAvayavatve yatsAvayavaM tadanityamiti pratibanDa-
balenAnityatvApattO kftaprARASAkftAByAgamO nizprati-
banDO prasaretAm . amUrttatve gamanamanupapannameva cala-
nAtmikAyAH kriyAyAH mUrttapratibanDAt .
<P>pAratantryaM banDaH svAtantryaM mokza iti cArvAkapakze'pi
svAtantryaM duHKanivfttiScedavivAdam ESvaryyaM cet sAti-
SayatayA sApekzatayA ca prekzavatAM nABimatam .
prakftipuruzAnyatvaKyAtO prakftyuparame puruzasya svarUpeRA-
vasTAnaM muktiriti sANKyAKyAte'pi pakze duHKocCedo'-
Byupeyate vivekajYAnaM puruzASrayaM prakftyASrayaM veti
etAvadavaSizyate tatra puruzASrayamiti na Slizyate puruzasya
kOwasTyAt sTAnaniroDApAtAnnApi prakftyASrayaH acena-
tvAt tasyAH . kiYca prakftiH pravfttisvaBAvA nivftti-
svaBAvA vA Adye anirmokzaH svaBAvasyAnapAyAt dvitIye
samprati saMsAro'stamiyAt .
<P>nityaniratiSayasuKABivyaktirmuktiriti BawwasarvajYA-
dyaBimate'pi duHKanivfttiraBimatEva parantu nityasuKaM
na pramARapadDatimaDyAste . Srutistatra pramARamiti cenna
yogyAnupalabDibADite tadanavakASAdavakASe vA grAva-
plAve'pi taTA BAvaprasaNgAt . nanu suKABivyaktirmu-
ktiriti pakzaM parityajya duHKanivfttireva muktiriti
svIkAraH kzIraM vihAyArocakagrastasya sOvIraruci-
manuharatIti cettadetannAwakapakzapatitaM tvadvaca ityu-
pekzyate . suKasya sAtiSayatvena pratyakzatayA bahupratva-
[Page4158-a+ 38]
nIkAkrAntatayA sADanaprArTanApariklizwatayA ca duHKA-
vinABUtatvena vizAnuzaktamaDuvat duHKapakzaniHkzepAt . nanu
“ekamanusanDitsato'paraM pracyavate” iti nyAyena duHKavat
suKamapyucCidyata iti akAmyo'yaM pakza iti cenmEvaM
masTAH suKasampAdane duHKasADanabAhulyAnuzaNganiyamena
taptAyaHpiRqe tapanIyabudDyA pravarttamAnena sAmyApAtAt
taTA hi nyAyopArjitezu vizayezu kiyantaH suKaKadyotAH
kiyanti duHKadurdinAni anyAyopArjitezu tu yadBavi-
zyati tanmanasApi cintayituM na Sakyamityetat svAnu-
BavamanAcCAdayantaH santovidANkurvantu vidAMvarA BavantaH .
tasmAt pariSezAt parameSvarAnugrahavaSAcCavaRAdikrame-
RAtmatattvasAkzAtkAravataH puruzaDOreyasya duHKanivftti-
rAtyantikI niHSreyasamiti niravadyam . nanvISvarasadBAve
kiM pramARaM pratyakzamanumAnamAgamo vA na tAvadatra pra-
tyakzaM kramate, rUpAdirahitatvenAtIndriyatvAt nApyanu-
mAnaM tadvyAptiliNgAmAvAt nAgamaH vikalpAsahatvAt
kiM nityo'vagamayatyanityo vA . Adye apasidDAntA-
pAtaH dvitoye parasparASrayApAtaH . upamAnAdikamaSakya-
SaNkaM niyatavizayatvAt . tasmAdISvaraH SaSavizARAyate
iti cettadetanna caturacetasAM cetasi camatkAramAvizka-
roti . vivAdAspadaM nagasAgarAdikaM sakartfkaM kAryya-
tvAt kumBavat . na cAyamasidDo hetuH sAvayavatvena tasya
susADanatvAt . nanu kimidaM sAvayavatvam avayavasaMyo-
gitvam avayavasamavAyitvaM vA nAdyaH gaganAdO vyami-
cArAt na dvitIyaH tantutvAdAvanEkAntyAt . tasmAdanu-
papannamiti cenmEvaM vAdIH samavetadravyatvaM sAvayavatva-
miti niruktervaktuMSakyatvAt . nApi virudDo hetuH
mADyaviparyyayavyApteraBAvAt nApyanEkAntikaH pakzAda-
nyatra vftteradarSanAt nApi kAlAtyayopadizwaH bADakAnu-
palamBAt nApi satpratipakzaH pratiBawAdarSanAt . nanu
nagAdikamakartfkaM SarIrAjanyatvAt gaganavaditi cennE-
tat parIkzAkzamamIkzyate nahi kaWorakaRWIravasya kuraNga-
SAvaH pratiBawo Bavati ajanyatvasyEva samarTatayA SarIra-
viSezaRavEyarTyAt . tarhyajanyatvameva sADanamiti cennA-
sidDeH . nApi sopADikatvaSaNkAkalaNkANkuraH samBavI
atukUlatarkasamBavAt yadyayamakartfkaH syAt kAryyamapi
na syAdiha jagati nAstyeva tatkAryyaM nAma yatkArakaca-
kramavaDIryyAtmAnamAsAdayedityetadavivAdam . tacca sarvaM
[Page4158-b+ 38]
kartfviSezopahitamaryyAdaM kartftvaM cetarakArakAprayojyatve
sati sakalakArakaprayoktftvalakzaRaM jYAnacikIrzAprayatnA-
DAratvam . evaYcakartfvyAvfttestadupahitasamastakArakavyA-
vfttAvakAraRakakAryyotpAdaprasaNgaH . iti sTUlaH pramAdaH .
taTA nirawaNki SaNkarakiNkareRa “anukUlena tarkeRa
sanATe sati sADane . sADyavyApakatABaNgAt pakze no-
pADisamBavaH” iti . yadISvaraH karttA svAttarhi SarIrI
syAdityAdipratikUlatarkajAtaM jAgarttIti cedISvarasidDya-
sidDiByAM vyAGAtAt taduditamudayanena “AgamAdeH pramA-
Ratve vADanAdanizeDanam . ABAsatve tu sEva syAdA-
SrayAsidDirudDatA” iti . na ca viSezaviroDaH Sakya-
SaNkaH jYAtatvAjYAtatvavikalpaparAhatatvAt . tadetat
parameSvarasya jagannirmARe pravfttiH kimarTA svArTA parArTA
vA Adye'pIzwaprAptyarTA anizwaparihArArTA vA nAdyaH
avAptasakalakAmasya tadanupapatteH ataeva na dvitIyaH .
dvitIye pravfttyanupapattiH kaH Kalu parArTaM pravarttamAnaM
prekzAvAnityAcakzIta . aTa karuRayA pravfttyupapattiri-
tyAcakzIta kaScittaM pratyAcakzIta tarhi sarvAn prARinaH
suKina eva sfjedISvaraH na duHKaSabalAn karuRAviro-
DAt . svArTamanapekzya paraduHKapraharaRecCA hi kAruRyaM
tasmAdISvarasya jagatsarjanaM na yujyate . taduktaM BawwAcAryyEH
“prayojanamanuddiSya na mando hi pravarttate . jagacca sf-
jatastasya kiM nAma na kftaM Bavet” iti . nAstikaSi-
romaRe! tAvadIrzyAkazAyite cakzuzI nimIlya pariBAva-
yatu BavAn karuRayA pravfttirastyeva, na ca nisargavaH
suKamayasargaprasaNgaH sfjyaprARikftasukftaduzkftaparipAkavi-
SezAdvEzamyopapatteH na ca svAtantryaBaNgaH SaNkanIyaH “svANgaM
svavyavaDAyakaM na BavatIti, nyAyena pratyuta tannirvAhAcca .
“eka eva rudro na dvitIyo'vatasTe” ityAdirAgamastatra
pramARam . yadyevaM tarhi parasparASrayabADavyADiM samADa-
tsveti cet tasyAnutTAnAt kimutpattO parasparASrayaH
SaNkyate jYaptO vA . nAdyaH AgamasyeSvarADInotpattikatve-
'pi tasyAnyato'vagamAt nApi tadanityatvaM jYaptO, Aga-
mAnityatvasya tIvrAdiDarmopetatvAdinA sugasatvAt . tasmA-
nnivarttakaDarmAnuzWAnavaSAdISvaraprasAdasidDAvaBimatezwasidDi-
riti sarvamavadAtam” .
4 naye nItO 5 nItisADane upAye 6 vizRO ca “agraRI-
rgrAmaRIH SrImAn nyAyo tetA samIraRaH” vizRusa0
[Page4159-a+ 38]
“pramARAnugrAhakastarko nyAyaH” BA0 tadanugfhItapramA-
Ragamyo BagavAnapi nyAyaSabdena lakzitalakzaRayA
pratipAdyate” AnandagiriH . “nyAyaprasUnAYjaliH”
kusumAYjaliH “samastopapannaliNgapratipAdakaM vAkyaM
nyAyaH” haridAsaH . niScitamIyate nirRIyate'nena karaRe
GaY . 7 vedArTanirRayasADane aDikaraRAtmake padArTe
aDikaraRaSabde 126 pf0 dfSyam . sa ca nyAyaH pUrvotta-
ravedasambanDI jEminivedavyAsAByAM bahuprakAro darSitaH .
tataeva saMkzipya mADabAcAryyeRa jEminIyanyAyamAlAyAM
vEyAsikanyAyamAlAyAYca prAyaSaH sarve nyAyA darSitAste
ca tataevAvagantavyAH . 8 lokaSAstraprasidDadfzwAntaBedezu te
ca lOkikanyAyatayA prasidDAH . te ca nAnAsTAnAt saM-
gfhyAtra pradarSyante
<HI>1 “akre cenmaDu vindeta kimarTaM parvataM vrajet” iti nyAyaH
yatrAlpAyAsenABIzwasidDirjAyate tatra bahvAyAsasADye
prekzAvatAM na pravfttiriti pradarSanAyAsya nyAyasya pravfttiH .
<HI>2 ajAkfpARIyanyAyaH ajAkfpARapade tatsTitakriyAviSeza-
pare ajAgamanakAlInaM kfpARapatanaM yaTAkasmikam .
taTA cAkasmikAjAgamanakAlInakfpARapatanatulye Aka-
tmikAnizwalABasTale'sya nyAyasya pravfttiH .
<HI>3 ajAtaputranAmotkIrttananyAyaH BAvisaMjYayA nirdeSe'sya pravfttiH .
<HI>4 aDikaM tu pravizwaM na ca tadDAniriti nyAyaH yatrADikapraveSe-
'pi prakftasya na hAnistatrAyaM pravarttate .
<HI>5 aDyAropanyAyaH aDyAropo nAma vastunyavastvAropaH yaTA-
'rajataBUtAyAM SuktO rajatAropa iti vedAntinaH . nanu
kaTamavastunonirAtmakasya AropaH kvaciddfzwapUrvasya sataH
kvacidAropadarSanAt yaTA jabAyAM dfzwasya lOhityasya
sPawike AropaH iti cetsatyaM tatsidDaye'nuBavamAtra-
mapekzyate na tu pUrvamanuBUtasya tAttvikatvamapi vyatirekABA-
vAt sandigDaviparyyayezvapi atra sTARO me naro vA
rAkzasoveti sandeha AsIt asyAM rajjvAM sarpo'ya-
miti viparyyayaM AsIt ityAdisaMskArakAryasmftidarSa-
nAt . na ca sandehaviparyyayayoreveyaM smftirna tadarTa-
yoriti vAcyam arTavirahiRostayoH smftigocara-
tvAyogAt . tasmAttucCetarasya pUrvapUrvaBramAnuBUtasyA-
pyuttarottarAropopapattiH . BramatavAhasya ca vIjANku-
rapravAhanyAyenAnAditayA'nyonyASrayAnavasTAdiprasaNgAna-
bakASAt . taTA ca paramArTasati saccidAnandabrahmaRi
[Page4159-b+ 38]
vastuni avastuno'nirvacanIyasyAjYAnatatkAryyAderaDyA-
ropaH . brahmatattvasAkzAtkAreRa cADyAropitAjYAnA-
dernivfttiH yaTA SuktikAdijYAnena rajatAdinivfttiH .
ataevAjYAnAdInAM jYAnanirvattyatvAnyaTAnupapattyA a-
DyAropitatvaM kalpyate ityAkare sTitam .
<HI>6 anDakUpapatananyAyaH anena paTA gantavyamiti satpuruze-
RopadizwastatpaTaM parimuYcannanDo yaTA kUpe patati ebaM
vedAdyupadizwamArgaM parityajannajYaH narakAdO patatItyasya
nyAyasya tatra pravfttiH” .
<HI>7 anDagajanyAyaH anDErnirDArito gajaH SA0 ta0 anGagajaH .
tattulyanyAyaH . yaTA hi janmAnDA bahavaH kaYciwananDaM
puruzamUcurasmAn gajaM jYApayeti . sa ca gajaSAlAyAM
nItvA kaYcit kaYcit gajAvayavaM kenacit kenacit
grAhayitvovAca ayaM gaja iti te cAnDAstadupa-
dizwAstattadavayavaM gajatvena niScitya svasvagfhe A-
gatAH parasparaM vivadante . tatra karRaspaMrSIM SUrpAkAro
gaja iti, SuRqAsparSI mahAsarpatulya iti jaNGAgrA-
hI stamBatulya iti pucCagrAhakaH sTUlarajjusama iti
pfzWagrAhI caturasrasamo gaja iti . evamupadizwAjYapuruza
budDivEcitryAt ISvarasya nAnArUpakalpanamityatra nyAyAva-
tAraH . anDahastItyAdinyAyo'pyatra prasarati .
<HI>8 anDagolANgUlanyAyaH anDena gfhItaM golANgUlam SA0 ta0
anDagolANgUlaMtattulyanyAyaH “tannizWasya mokzopadeSAt”
SA0 sU0 BAzye “yadi cAjYasya sato mumukzoracetanamanA-
tmAnamAtmetyupadiSet pramARaBUtaM SAstraM sa ca SraddaDAna-
tayA'nDagolANgUlanyAyena tadAtmadfzwiM na parityajet tada-
tiriktaM cAtmAnaM na pratipAyet taTA sati puruzArTA-
dvihanyeta anarTaYca fcCet” ityuktam . vivftaYcEtat
ratnapraBAyAM yaTA “yaTA kaScitkila duzwAtmA mahAraRye
patitamanDaM banDunagaraM jigamizuM baBAze kimatrAyuzmatA
duHKitena sTIyate iti . sa cAnDaH suKavARImAkarRya
tamAptaM matvovAca aho madBAgaDeyaM yadatraBavAn dInaM
mAM svABIzwanagaraM gantumasamarTaM BAzate iti sa ca
vipralipsuH duzwaM goyuvAnamAnIya tadIyalANgUlamanDena
grAhayAmAsa upadideSa ca enamanDam eza goyuvA tvA-
mizwanagaraM nezyati mA tyajAsya lAqUlamiti sa cAnDaH
SradDAlutayA tadatyajan svABIzwamaprADAnarTaparasparAM prAptaH
tena nyAyeneti” . evamanyatrApyevaM vizaye'sya pracAraH .
[Page4160-a+ 38]
<HI>9 anDacawakanyAyaH anDasya haste patitaScawakaH SA0 ta0 .
yaTA dEvAt anDasya haste patitaScawako'nDena gfhIta
iti lokaprasidDiH . evaM dEvAdaBIzwalABe kasyacidakAra-
RasyApi kAraRatvakalpanaM GuRAkzaranyAyavizaye ivAsya
pravfttiH .
<HI>10 anDaparamparAnyAyaH ekenAnDena yaTopadizwamanDAntaraM punara-
nyamanDaM taTEvopadiSati ityevamajYasyAjYAntaraM pratyupadeSa-
paramparA na prAmARikIti vivakzAyAmasya pravfttiH .
<HI>11 apavAdanyAyaH aDizWAne BrAntyA pratItasya tadatirekeRA-
BaviniScayo'pavAdaH, yaTA sTARvAdO BrAntyA pratItasya
puruzAdeH sTAsvAdyatirekeRABAvaniScayaH . ayameva bADo
vilApanamiti cocyate sa cAyaM bADastriviDaH SrOto
yOktikaH pratyakzaSceti . “aTAta AdeSI neti neti”
“neha nAnAsti kiYcana” ityAdiSrutervrahmAtiriktABAva-
niScayaH SrOto bADaH . kanakAdyatirekeRa kawakA-
dyaBAvaniScayavanniKilakAraRabrahmAtirekeRa niKila-
prapaYcABAvaM nirdDArta dfSyamAnasya miTyAtvanirdDAraRAt
prapaYcasya brahmamAtrAtmakatvaniScayo yOktiko bADaH . iyaM
rajvuH na sarpa ityupadeSasahakftapratyakzeReva tattvama-
syAdivAkyajanitena cinmAtro'hamiti pratyakzeRa brahmAtma-
niScayaH pratyakzabADaH .
<HI>12 ardDajaratIyanyAyaH ivArTe Ca . ayaM ca 374 pf0 darSitaH .
<HI>13 aSokavanikAnyAyaH aSokavanikAgamane yaTezwacCAyAsO-
raBalABena anyatra gamanAkANkzA yaTA na Bavet evaM yatrezwa
lABAdanyatrecCABAvastatrAyaM pravarttate .
<HI>14 aSmalozwranyAyaH lezwrasya tUlAdyapekzayA kAWinye'pi a-
SmApekzayA mfdutvaM yaTA . taTA yasya yadapekzayA vEzamyA-
pikyaM vivakzyate tatrAsya pravfttiH . alpAntaratvavivakzAyAM
tu pAzARezwakAnyAyo'vatarati .
<HI>15 asADAraRyena vyapadeSABavantIti nyAyaH yaTA gotamokta-
SAstre pramARAdizoqaSapadArTapratipAdane'pi tadekadeSa
nyAyapadArTasya anyaSAstrApekzayAprADAnyena pratipAda-
nAt nyAyaSAstramiti tasya saMjYA evamanyatra prADA-
nyavivakzayA tattatsaMjYeti tatrAsya pravfttiH .
<HI>16 ahikuRqalanyAyaH aheH sarpasya yaTA kuRqalAkftivezwanaM
svABAvikaM taTA yasya svABAvikaDarmo vyapadiSyate ta-
trAsya pravfttiH .
<HI>17 AzARakanyAyaH lokaprasidDakaTanamABARakaM tadvadyamya prasidDABARakaM tatrAsya pravfttiH .
[Page4160-b+ 38]
<HI>18 AmravaRanyAyaH vane itaravfkzasattve'pi AmrARAM bAhulye
yaTA AmravaRavyavadeSa evamekasya prADAnye “BUyastvAsta-
dvAda iti” nyAyena tadvyapadeSo yatra tatrAsya pravfttiH .
<HI>19 udakanimajjananyAyaH satyABisanDasya udakanimajjanarUpe
divye SoDyasya jalanimajjanasamaye tatsTAnAnniHkziptaM
SaramAdAya tatpatanasTAnAdito'paro naro yadyativegena
SoDyasTAnamAgatya tacCirotiriktaM muKanAsikAdyavayavaM
na paSyati tadA SudDiH miTyABisanDasya taddarSanAdaSudDi-
rityevaM divye prasidDivat yatra satyAsatyayorjYAnaM tatrAsya
pravfttiH .
<HI>20 upayannapayan Darmovikaroti hi DarmiRamiti nyAyaH
yaTA pUrvasya rUparasAdirUpaDarmaparAvfttO rUparasAdyantaro-
tpattO ca GawAderDarmiRovikftirevaM yasya GarmiRaH pUrvaDa-
rmasyApagame anyaDarmasyotpattistatrAyaM nyAyo'vatarati .
<HI>21 upavAsAdvaraM BEkzyamitinyAyaH BikzAyAH kleSajanakatve-
'pi upavAsasyADikaduHKapradasyApekzayA izwatvena yaTA
varatvaM taTA kleSadAyakatAratamyena bahuduHKadAyakApekzayA
svalpaduHKadAyakasya varatvaM yatropadiSyate tatrAsya pravfttiH .
<HI>22 uBayataH pASArajvunyAyaH rajjvAM yaTA upayapArSve pA-
Sasattve uBayapArSvayorgamane banDanam evamupanyastayoH
pakzayorduzwatve dozodDAraRABAvena badDavadBAve'sya pravfttiH .
<HI>23 uzwrakaRwakaBakzaRanyAyaH uzwrasya SamIkaRwakaveDajAtaduHKa-
kAle'pi SamopatraBakzaRajasuKaleSo yaTA taTABIzwaviza-
yopArjanaduHKakAle tadupArjitadravyajasuKaleSo yatropa-
diSyate tatrAsya pravfttiH .
<HI>24 ekaM sanDitsato'paraM pracyavata iti nyAyaH yaTA ekaM
kAMsyapAtrAvayavaBedaM sanDAtumicCato'paraM tadavayavamatyantA-
nalasaMyogena nazwamiva pracyavate evamanyatra ekasya sanDAne-
cCayA kftavyAzAraBede'nTasya yatra pracyavaH, tatrAsya pra-
vfttiH . taTA ekAmasidDiM pariharatodvitIyAsi-
dDiprasaNgaH . yaTodAhftaM bOdDADikAre udayanena
yaTA aNkurAdyakartfkaM SarIrAjanyatvAdityatra SarIrIti
viSezaRena svarUpAsidDiM pariharato bOdDasya vyApyatvA-
sidDirApadyate ityantena” .
<HI>25 ekavAkyatApannAnAM samBUyEkArTapratipAdakatvamiti nyAyaH
samBUya militvA itarasAcivyenetyarTaH . yaTA prayAjA-
dyaNgajAtavAkyasamBUyAnAM darSApUrvArTakasADakatvenEkavA-
kyatvamityevaM yatra vicakzyate tatrAsya pravfttiH .
[Page4161-a+ 38]
<HI>26 ekasambanDijYAnamaparasambanDismArakamiti nyAyaH yaTA
hastidarSanAt tatsambanDino hastipakAdeH smaraRamevaM
SabdajYAnAt vfttisambanDena SabdasambanDino'rTasya smaraRa-
mityAdi yatropadiSyate tatrAsya pravfttiH .
<HI>27 ekAkinI pratijYA hi pratijYAtaM na sADayediti nyAyaH
ekAkinI hetvAdicatuzkahInA parArTAnumAne hi prati-
jYAdipaYcakenEvArTasidDiH na kevalapratijYAmAtreRArTasidDiH
taTAtve sarvatra sarvesidDiprasaNgAt . pratijYAdipaYcakaYcAnu-
padamuktam . na hi pratijYAmAtreRArTasidDiriti nyA-
yo'pyetAdfSaeva SabdamAtra BedaH .
<HI>28 OpADikAkASaBedanyAyaH yaTA OpADikAkASagocaraM
jYAnaM saviSezaRe hIti nyAyenopADiBedavizayaM taTA
jIvabrahmaBedavizayaM pratyakzAdikaM tadupADiBedavizaya-
mityevaM yatra vivakzyate tatrAyaM pravarttate . “GawasaMvfta
AkASe nIyamAne yaTA punaH . Gawo nIyeta nAkASaM
tadvajjIbo naBopamaH” iti SrutyuktiScEtannyAyamUlikA .
<HI>29 kaRWacAmIkaranyAyaH cAmIkaraSabdaH cAmIkaranirmita-
BUzaRaparaH . tadDi yaTA kaRWagatamapi ciraprAptamapi
vismftaM sat duHKAkaroti AptodeSAt prApnamiva Bavat
suKAkaroti na tu vastutojYAnAtiriktA tasya prApti-
rasti prAptatvAt . evaM yasya prAptasya nazwaBrAntyA duHKaM
sadupadeSena tajjYAnAcca suKaM yatropadiSyate tatrAsya pra-
vfttiH . taTA jIvasya svataHsidDabrahmAtmakasya ajYAnAdi
dozAt tadvismaraRaM tattvamasyAdivAkyajasAkzAtkAreRa aprA-
ptasya prAptiriva BavatItyupacaryyate .
<HI>30 kadambagolakantyAyaH kadambagolakasya golAkArakadambasya
sarvAvayavezu yaTA yugapat puzpodgamaH evaM sarvapradeSezu
yugapat yatra prasarastatrAsya nyAyasya pravfttiH . “kadamba-
golakanyAyAdutpattiH kasyacinnaye” BAzA0 .
<HI>31 kaPoRiguqanyAyaH kaPoRO guqABAve'pi tadASayA yaTA
lehanamevaM yatra vastvasadBAve'pi tatpratyASayA vyApAraBeda-
statrAsya pravfttiH .
<HI>32 karakaNkaRanyAyaH kaNkaRaM karaBUzaRamityamarokteH kaNkaRaSa-
bdasyEva karaBUzaRavAcitve'pi tatpUrvaM karaSabdaprayoge yaTA
prayogakAle tasya karasambanDitA dyotyate evamanyasyApi
tatkAle tatsambanDadyotanArTaM yatra prayogastatrAsya pravfttiH .
<HI>33 kAkatAlIyanyAyaH ivArTe Ca . kAkatAloyaSabde 1843 pf0
dfSyaH . atrAyaM viSezaH atarkitezwalABe atarkitAnizwa
[Page4161-b+ 38]
lABe cAyamavatarati taTA hi akasmAnmahAPalasyAgrE pata-
nAt kAkasyopaBogalABaH . evaM tatPalasya Sirasi pata-
nAt maraRamapi samBavati . tatrAnizwalABe “Palanti
kAkatAlIyaM teByaH prAjYAna biByati” veRIsa0 . izwA-
vAptO “yattayA melanaM tatra lABo me yaSca suBruvaH . tadetanu
kAkatAlIyamavitarkitasamBavam” candrAlokaH . “patat
tAlaPalaM yaTA kAkenopaBuktamevaM rahodarSanakzuBitahfdayA
tanvI mayA Bukteti” kuvalayAnandaH .
<HI>34 kAkadaDyupaGAtakanyAyaH yaTA kAkeByo daDi rakzyatAmityAdO
upaGAtakamAtrABiprAyatvena kAkaSabdasya daDyupaGAtaka-
mAtre lakzaRA evaM yatra tAtparyyavaSenetarArTaparatvaM tatrAsya
pravfttiH . taduktamaBiyuktEH “kAkeByo rakzyatAmannamiti
bAlo'pi deSitaH . upaGAtapraDAnatvAt na SvAdiByo'pi
rakzati?” .
<HI>35 kAkadantagavezaRAnyAyaH kAkasya dantAH santi navA tezAM
SOklyaM navetyanvezaRaM yaTA nizPalaM taTA yasyAnvezaRa
nizParla tatrAsya pravfttiH .
<HI>36 kAkamAMsaM SunocCizwaM svalpaM tadapi durlaBam iti nyAyaH
atyantanikfzwasyAtitucCrasyApi durlaBatve'yaM nyAyaH pravfrttate .
<HI>37 kAkAkzigolakanyAyaH ekasya kAkacakzuzaH prayojanavaSA
dyaTA uBayagolake saYcAraH taTA ekasya padArDasyo
Bayatra sambanDavivakzAyAmasya pravfttiH .
<HI>38 kAraRaguRaprakramanyAyaH kAraRaguRAH sajAtIyaguRAn kArye
AraBante yaTA tanturUpAdayaH svakAryye pawe sajAtIya-
rUpAdInAraBante na vijAtIyAnevaM yatra kAraRaguRAnu-
gamastatrAsya pravfttiH .
<HI>39 kArayituH karttftvanyAyaH yaH kArayati sa karotyeva yaTA
rAjA BawAdiBiryudDaM kArayan tatkartteti vyapadiSyate
yudDaPalavijayarAjyalABAdestadgAmitvAt . taTA yatra
vivakzA tatrAsya pravfttiH .
<HI>40 kAryyeRa kAraRasaMpratyayanyAyaH kAryyeRa DUBAdinA yaTA
vahnyAderanumAnarUpaH saMpratyaya evaM yatra kAryeRa kAraRa-
saMpratyayasya vivakzA tatrAsya pravfttiH .
<HI>41 kuSakASAvalambananyAyaH nadyAdO patitasya santaraRAnaBi-
jYasya yaTa kuSakASAvalambanaM nirarTakamevaM pravalayuktizu
nirAkftAsu durbalayuktyavalambanaM nirarTakamityevamabalamba-
nasya nirarTakatvavivakzAyAmasya pravfttiH .
<HI>42 kUpaKAnakanyAyaH kUpaKAnakasya kUpaKananakAle gAtre saMlagnaM
[Page4162-a+ 38]
paNkaM kUpotTitajalena yaTApayAti evaM vigrahAvacCinne-
SvaraBedabudDijanyodozastadupAsanajanyasukftaviSezajenAdvE-
tavoDena samUlaM nivarttyatetyevaM vivakzAyAmasya pravfttiH .
<HI>43 kUpamaRqUkanyAyaH samudramaRqUkaM kaTaYcittIrasamIpasTakUpaM
gataM kUpasTamaRqUkaH papracCa kuta AgatoBavAnniti sa ca
samudrAditi pratyuktavAn . punaH kUpamaRqUkaH kIdfSaH
samudra iti papracCa tena cAtIva sahAniti pratyuktaM tatkiM
kUpasadfSa ityukte tena pratyuktaM nahi nahi nAsti tattu-
lyo'nyaH sahi saritAM patiranavagAhyagAmBIryyo'lakzya-
pAro'tIva mahattama iti . kUpamaRqUkastu kUpAt mahAn
nAsti tvaM tu miTyEva pralapasIvyuktabAn . samudraBekastu
tat SrutvA manasA tamupajahAseti loke gATA gIyate
taTA ca yaTA samudramajYAtvA tanmahimAnaM nirAkurvan
kUpamaRqUka upahAsyatAM prAptastaTA parasidDAntAnaBi-
jYastaddUzaRAya pravarttamAna upahAsyatAM gacCatIti viva
kzAyAmasya pravfttiH .
<HI>44 kUpayantraGawikAnyAyaH kUpAt gaBIrAdapi yantreRa yaTA
GawikA uttolyate evaM atidurvoGatvena gamBIrAdapi
SAstrAt upadeSAdirUpayantreRa sArodDaraRaM yatra vivakzyate
tatrAsya pravfttiH .
<HI>45 kUrmANganyAyaH kUrmaH svecCayA yaTA nijANgasya saNkoca-
vikASO karoti evaM yasyecCAvaSAt svopADyajYAnakA-
ryajAtasya svopADO saNkocavikASakAritvamityevaM viva-
kzAvizaye'sya pravfttiH “yayA saMharate cAyaM kUrmANgA-
nIva sarvaSaH” gItA .
<HI>46 kEmutikanyAyaH yatra durboDasya duHsADyasya suKena boDa-
sAGanAdi tatra suboDasya susADyasya nitarAM sidDirityevaM
yatra vivakzA tatrAsya pravfttiH .
<HI>47 kozapAnanyAyaH kozapAnaM divyaBedaH . tatra yaTA sarva-
divyasADAraRaDarmapUrvadinopavAsavato'BiSastasya miTyAvA-
dinaH praBftitrayajalapAnakAle kaScit suKaviSezo Bavati
SAstranirdizwAvaDikAle tu mahadduHKaM taTA hariharA-
dizvekasmin BaktivyAjenetaranindAM kurvato nindAvyasa-
nino yadyapi tatkAle kaScit suKaviSezaH syAt taTApi
nindAjanyaduritaparipAkakAle kumBIpAkAdijanyaM Gora-
tamaM duHKaM BavatItyasya vivakzAyAmasya nyAyasya pravfttiH .
<HI>48 kriyA hi vikalpyate na vastviti tyAyaH kriyA hi
kartumakartumanyaTA vA kartuM SakyatvAt vikalpyate na
[Page4162-b+ 38]
tu vastu evaM nEvaM veti vikalpyate . tadetaduktaM SA0 BAzye
“kartumakartumanyaTA vA kartuMSakyaM lOkikaM vEdikaYca karma
yaTA atirAtre zoqaSinaM gfhRAti nAtirAtre zoqa-
SinaM gfhRAti udite juhoti anudite juhoti”
raTena padByAmanyaTA vA gacCati na gacCati veti . na tu
vastvevaM nEvamasti nAstIti vA vikalpyate vikalpanA
hi puruzabudDisApekzA na vastuyATAtmyajYAnaM puruzabu-
qyapekzaM kiM tarhi vastutantrameva na hi sTARAvekasmin
sTARurvA puruzo'nyoveti tattvajYAnaM Bavati tatra puruzo
vAnyoveti miTyAjYAnaM sTARureveti tattvajYAnam” eva-
manyatrApyUhyam .
<HI>49 Kale kapotanyAyaH “vfdDA yuvAnaH SiSavaH kapotAH Kale
yaTA'mI yugavat patanti . taTEva sarve yugapat padArTAH
paraspareRAnvayinoBavanti” ityuktarItyA yatra padArTAnAM
yugapadanvayastatrAsTa pravfttiH .
<HI>50 gaqqalikApravAhanyAyaH gaqqalikAnAmavInAM saMGAde
kA cet nadyAdO patati tadA tatsaNGAntargatAH sarve'pi
vAryamARA api tatra patantIti lokaprasidDyA yatra vAryya-
mARAnAmapi anizwamArge DAvanaM tatrAsya pravfttiH .
<HI>51 guqajihvikAnyAyaH yaTA tiktatABiyA nimbapAnama-
kurvARasya bAlasya jihvAyAM guqalepaM dattvA pitrA-
distaM nimbaM pAyayati evamarTavAdavAkyAni bahA-
yAsasADye karmaRyapravarttamAnaM puruzaM svargAkzayyAdikaM
SrAvayitvA pravarttayanti . PalaSrutirapi rocanArTA
taduktaM mala0 ta0 BAga0 11 ska0 “vedoktameva kurvARo
niHsaNgo'rpitumISvare . nEzkarmyAM laBate sidDiM roca-
nArTA PalaSrutiH” “PalaSrutiriyaM naRAM nASreyo
rocanaM param . SreyovivakzayA proktA yaTA BEzajya-
rocanam” asya tAtparyyamuktaM tatrEva “piba nimbaM pradA-
syAmi Kalu KaRqakalaqqukAn . pitrEvamuktaH pibati
tiktamapyatibAlakaH” . tatra yaTA nimbAdipAnasya na
Kalu KaRqAdilAmaeva prayojanaM kintvArogyaM taTA vedo-
'pyavAntaraPalEH praloBayan mokzAyEva karmARi viDatte” .
<HI>52 gobalIvarddanyAyaH balIvarddasya goviSezatve'pi balIvarddasya
Jawiti gotvena boDanArTaM yaTA prayogaH taTA'nyayoH
sAmAnyaviSezarUpayorJawiti boDamArTaM yatra prayogasta-
trAsya pravfttiH . evaM govfzanyAyo'pyetAdfSArTe'vatarati .
<HI>53 GawwakuwIpraBAtanyAyaH tacCabde 2784 pf0 asya vivaraRam .
[Page4163-a+ 38]
<HI>54 GuRAkzaranyAyaH GuRaH kIwaBedaH tena yaTezwaM vaMSasya Kodane
kfte tato reKAsanniveSaBedena dEvAd yaTA'kzarAkArani-
zpattiH evamanyArTapravfttasya dEvAdanyArTasya yatra nizpatti-
rbivakzyate tatrAsya pravfttiH .
<HI>55 caturvadavinnyAyaH yaTA gohiraRyAdirUpaM bahuDanaM catu-
rvedavide mayA deyamiti kasyacit dAturvacanaM SrutvA kaScit
mUQaH vedAScatvAra ityahaM jAne mahyamidaM sarvaM
DanaM deyamiti vadan tadDanaM na laBate pratyuta upahasanI-
yaSca Bavati evaM saccidAnandarUpaM pratyagaBinnaM brahmeti
Sabda mAtrABijYastadarTaSAbdavoDamAtraSAlI vA yastattvavi-
ttvABimAnena tattvavidAM gatiM vAYCati sa na tAM prA-
pnoti pratyuta upahAsyaSca Bavati . taTA ca vedasaNKyA-
mAtrajYAne tadviSezasvarUpArTayorajYAne yaTA tadaBijYayo-
gyasammAnapUjAmAnAlABaH taTA saccidAnandAdiSabdamAtra
jYAne tadarTasya sAkzAtkArABAve na brahmaBAvApattilakza-
RamuktiprAptirityevaM yatra vivakzyate tatrAsya pravfttiH .
<HI>56 cAlanIyanyAyaH cAlanIBrAmaRe tatsTataRqulAnAM svaCidra-
dvArA sarvezAM yaTA patanam . evaM kvacitsTitavastUnAM sarvezAM
lakzaRAdivahirBAvo yatra samBAvyate tatrAsya pravfttiH .
yaTA vyApakatAlakzaRe sADyapratiyogikAmAvapraveSe mahA-
nasoyavahnyaDikaraRe parvatIyavahnyaBAvasya evaM parva-
tIyavahnyaDikaraRe mahAnasIyavahnyaBAvasya ca sattyena
vahnipratiyogikABAvasya tattadaDikaraRe sattvAt sarvezAM
vahnInAM vyApakatAlakzaRabahirBAvaH .
<HI>57 cOrAparADena mARqavyadaRqanyAyaH cOrasyAparADena yaTA
mARqavyarzeH SUlAropaRaM purARaprasidDam . evamekasyApa-
rADenAnyasya dozAropaRaM yatra vivakzyate tatrAsya pravfttiH .
<HI>58 jakatumbikAnyAyaH yaTA paNkaliptA tumbikA nadyAdO
nimajjati paNkalepApagame ca unmajjati tadgatipratiro-
DakavirahAdevaM jIvaH dehAdisambanDahetumalAdO kzIRe
sati AlokAkASe svayameva gatvA tizWati tAdfSaeva
tasyamokza iti digambaramate sTitam .
<HI>59 jalAnayananyAyaH yaTA jalamAnIyatAmityukte anukta-
mapi tatpAtrAnayanaM nAntarIyakatayA pratiBAti evameka-
syoktO tadADArAderanuktasyApi anyasya yatra pratItista-
trAsya pravfttiH .
<HI>60 taRquKaBakzaRanyAyaH yaTA cOrasya taRqulaBakzaRarUpadivye
SIGrameva lohitAdinizWIvanaM dfSyate “lohitaM dfSyate
[Page4163-b+ 38]
yasya suKe hanuSca SIryyate . gAtraM ca kampate yasya
tamaSudDaM vinirdiSet” pitAmahena tasya sadyo'nizwa-
syoktestaTA yatra sadyo'nizwasamBavastatrAsya pravfttiH .
<HI>61 taptaparaSugrahaspanyAyaH satyABisanDasya mokzo miTyABi-
sanDasya vanDa iti vivakzAyAmasya nyAyasya pravfttiH .
taptaparaSugrahaRaYca divyaBedaH . taTA hi coratvasandehe
nirRayArTaM tAdfSasandehavizayaM puruzamuddiSya paYcASat-
palasammitamasrirahitamazwANgulAyAmaM lOha paraSumagnO
prakzipyAgnivarRaM kftvA aSvatTapatradaDipUrvAdyantaritayoH
SoDyasya hastayorviDinA prAqvipAko niHkzipet sa ceda-
nftavAdI nAhaM cOra iti tadA tAdfSaparaSugrahaRe dahyate
yastu nAhaM cOra iti satyavAdI sa tAdfSaparaSugrahaRe-
'pi na dahyate tatra dAhABAvaprayojakaM nAhaM cOra
iti vizayasya satyatvaM dAhaprayojakaM tu tadvizayasyAnf-
tatvam . taTA muktO prayojakamahaM brahmeti vAkyaviza-
yasya satyatvaM banDaprayojakaM tu nAhaM brahmeti vAkyaviza-
yasyAnftatvam . ayameva nyAyaH CA0 u0 SrutyA prati-
pAdito yaTA “tadyaTA puruzaM somyota hastagfhIta-
mAnayatyapahArzIt steyamakAzIMt paraSumasmE tapateti sa
yadi tasya karttA Bavati tata evAnftamAtmAnaM kurute
mo'nftABisanDo'nftenAtmAnamantarDAya paraSuM taptaM prati-
gfhRAti sa dahyate'Ta hanyate aTa yadi tasyAkarttA Bavati
tataeva satyamAtmAnaM kurute satyABisanDaH satye nAtmAnama
ntarTAya paraSuM taptaM pratigfhRAti sa na dahyate'Ta
mucyate sa yaTA tatra nAdahyatEtadAtmyamidaM sarvaM sa AtmA
tattvamasi Svetaketo” iti .
<HI>62 taptamAzakodDaraRanyAyaH taptaparaSugrahaRanTAyavizaye'sya
pravfttiH taptamAzakagrahaRamapi divyaBedaH . tatrApi
atitaptatElAditaH sOvaRamAzakodDaraRe SoDyasya kare
sPowAdyaBAve SudDiH anyaTA tvaSudDiH .
<HI>63 tuzyatu durjana iti nyAyaH yatra prativAdyuktapakzaM duzwa-
mapi vAdinA prOQivAdena aNgIkftyApi dUzaRAnta-
rasya dAnaM tatrAsya pravfttiH .
<HI>64 tfRajalOkAnyAyaH yaTA jalOkA tfRAntaramavalambyEva
pUrvamASritaM tfRaM tyajati taTA jIvaH svAvidyAkAma-
karmavAsamAdiBirdehAntaramutpAdyEva pUrvaM dehaM tyajatIti
vivakzAyAmasya pravfttiH .
<HI>65 tfRAraRimaRinyAyaH tArRavahniM prati tfRasya, AraRetra
[Page4164-a+ 38]
varhni prati araReH maRijanyavahniM pratimaReSca kAraRatvaM
na tu vahnitvAvacCinnaM prati tfRAdeH kAraRatvaM paraspara-
vyaBicArAt . evaM yatra kAryyakAraRaBAvabAhulyaM kArya-
tAvacCedakaM kAraRatAvacCedakaYca nAtA tatrAsya pravfttiH .
<HI>66 dagDapatranyAyaH patrasya dagDatve'pi yaTA pUrvAkAreRA-
vasTAnaM gfhyate evaM yatra vastuno dAhe'pi tadAkAra-
pratItistatrAsya pravfttiH evaM dagDapawanyAyo'pyevaM vizayaH .
<HI>67 dagDavojanyAyaH dagDasya vIjasya yaTA nANgurotpAdakatA
evamavivekanASe na sasAravfkzaparoha ityevaM yatra vivakzA
tatrAsya pravfttiH .
<HI>68 daRqacakranyAyaH daRqacakrasUtrasalilAderyaTA GawatvAdyeka-
DarmAvacCinnaM prati kAraRatvamevaM vivakzAyAmasya pravfttiH .
<HI>69 daRqApUpanyAyaH daRqasyAKunA BakzaRe pratIte tatsaMlagnA-
pUpasya BakzaRamarTAt yaTA pratIyate evaM yatra duzkare
kasmiMScidarTe kfta'nyasya sukarasya kftatvamarTAt sidDaM
pratIyate ityasya vivakzAyAmasya pravfttiH .
<HI>70 devadattAputranyAyaH putrasya mAtApitfsambanDitve'pi mAtuH
prADAnyavivakzAyAM yaTA devadattAputra ityucyate taTA'nyatra
yatra BAtuH prADAnyavivakzA tatrAsya pravfttiH . pituH
prADAnye devadattaputra iti vyapadeSaH . ataeva yajurvedavaMSa-
kIrttane strIprADAnyenEva nirdeSo yaTA “aTa vaMSaH tadidaM
vayaM BAradvAjIputrAdBAradvAjIputro vAtsImARqavI
putrAdvAtsImARqavIputraH ityAdi” Sata0 brA0 14 . 9 . 4 . 30 .
<HI>71 DawArohaRanyAyaH DawArohaRaM tulArohaRaM divyaBedaH .
tatra satyABisanDasya SudDiH miTyABisanDasyASudDiH
taTA hi “tulito yadi bardDeta sa SudDaH syAnna maMSayaH .
samAvA hIyamAno vA na viSudDo BavannaraH” ityuktadiSA
SudDyaSudDI jYeye . evaM yatra vivakzA tatrAsya pravfttiH .
<HI>72 DarmADarmagrahaRanyAyaH DarmADarmamUrttigrahaRarUpadivye satyA-
BisanDasya yaTA DarmamUrttigrahaRaM miTyABisanDasyADarmamU-
ttigrahaRam tAByAM ca jayaparAjayO yaTA BavataH . evaM
yatra vivakzA tatrAsya pravfttiH . tacca divyaM pitAmahenoktaM
yaTA “rAjataM kArayet DarmamaDarmaM sIsakAyasam . li-
KadBUrje pawe vApi DarmADarmO sitAsitO . aByukzya
zaYcagavyena ganDamAlyEH saBarcayet . sitapuzpastu DarmaH
syAdaDarmA'sitapuzpaBft . evaMviDAvaTAleKya piRqayostO
niDApayet . gomayena mfdA vApi piRqO kAryO sama-
nvataH . mfdBARqake'nupahate sTApyO cAnupalakzitO .
[Page4164-b+ 38]
upalipte SucO deSe devabrAhmaRasanniDO . AvAhayet
tato devAllA~kapAlA~Sca pUrvavat . DarmAvAhanapUrvaM tu
pratijYApatrakaM tataH . yadi pApavimukto'haM DarmastvAyAtu
me kare” “aBiyuktastayoScEkaM pragfhRItAvilambitaH .
Darme gfhIte SudDiH syAdaDarne tu sa hIyate” .
<HI>73 nazwASvadagDaraTanyAyaH itTaM lokaprasidDiH dvO hi rayinO
kaYcidgrAmaM praviSya raTAByAmavatIryyASvA~Sca mocayitvA
KazwvAyAM nivizwO dEvena tadAnIM dandahyamAne tasmin
grAme tayorekaH paScAdaSvAnniHsAramizyAmIti DiyA
raTamAdO niHsAritavAn aparastvaSvAn, tAvatA
tasminsTale dagDe ekasyASvAnazWA dvitIyasya raTodagDaH
tO cAnyonyApekzayA ekaM raTaM kftvA yaTezwadeSaM yaTA
prajagmatustaTArTavAdaviDivAkye praDAnANgavAkye cetareta-
rAkANkzayEkavAkyatAM prApya pravfttyAdikaM janayataH .
<HI>74 na hi karakaNkaRadarSanAyAdarSApekzeti nyAyaH yaTA
pratyakzayogyaM karesTitaM kaNkaRaM pratyakzeREva gfhyate na tadda-
rSanAyAdarSApekzA evaM pratyakzasAmagrIsattve tayEva padA-
rTapratItirnAnumityAdisAmagryapekzeti vivakzAyAmasya pra-
vfttiH “na hi kariRi dfzwe cItkAreRa tamanumi-
mate'numAtAraH” vAcaspatyuktametanyAyamUlakam . anumi-
tsAyAM tu tadapekzA “pratyakzaparikalitamapyarTamanumAnena
buButsante tarkarasikAH” iti vAcaspatyukteH .
<HI>75 na hi triputrodviputraH kaTyate iti nyAyaH tritvasya dvi-
tvavyApakakatve'pi vAkyasya sAvaDAraRatvAt putratrayavataH
putradvayavattve'pi na tasya dviputraSabdavAcyatA nyUnasaKyA
vyavacCedakatvena triSabdasya na yaTA dviputravAcakatetyevaM
yatra vivakzA tatrAsya pravfttiH .
<HI>76 na hi dfzwe'nupapannaM nAmeti nyAyaH na pratyakzavizaye
pramARAntarAnvezaRamiti yatra vibakzA tatrAsya pravfttiH
taTA hi pratyakzasya sarvapramARabADakatvAt anupapatte-
rarTApattirUpatayA vyaBirekAnumitirUpatayA vA pratyakzeRa
bADyatvAt pratyakzavizaye viroDinyA anupapatternasamBavaH .
<HI>77 nahi nindA nindyaM nindituM pravarttate kintu viDeyaM
stotumiti nyAyaH nindArTavAdasya taditaratra prASastya-
viDAnArTameva pravfttirna tu tasya nindArTaM nindAyAM prayo-
janABAvAdityevaM mImAMsAyAM loke ca prasidDam .
<HI>78 nimnagApravAhanyAyaH nadIpravAho hi yAM diSaM svaBA-
vato gacCati tato'nyatra tasya nayane mahAprayAse'pi na
[Page4165-a+ 38]
samBava evaM janmAntarIyasaMskAravaSAdyasminnISavigrahe
DyAnyAdyAtmakacivfttipravAhastato'nyatra nayane mahA-
yatnasyApi vEPalyam ityevaM bivakzAyAmasya pravfttiH
<HI>79 nfpanApitanyAyaH itTaM hi lOkikI gATA kasyacinnf-
pasya Bftyo nApitaH kaScit, prAtaH samastanagaramanvizyA-
tiramaRIyatamo bAlo me darSanAya tvayA''netavya iti,
nfpeRAjYapnaH prAtarutTAya sarvaM puramanvizya dfzwvApi ca tatra
tatrAtiramaRIyatamAnvAlAn svaputratulyAnamatvA tameva
rAjaveSmani nItvA nivedayAmAsa svAminnAnIto'yaM
dvitIya iva ratipatiratimanojYAkftirbAla iti rAjA
ca tamupaSAntAnalANgArABaM KalvAwakARaM sTUlalambo-
daraM kfSahrasvabAhujaNGamAlokya upahAsamayaM me Kalu kfta-
vAniti matvA cukopa uvAca ca are jAlma kimida-
mupahasanaM krayate iti . nApitaSca kUpitaM nfpaM jYAtvA
kftAYjalirBUtvovAca rAjendramOle! tava caraRamupAlaBe
nAyamupahAsaH kintu me manasItTameva niScayo nAstye-
tAdfSastrilokyAM tava puryyAM tu kA kaTeti rAjA ca
satyametAdfSyeva snehAtiSayavaSaMvadasya cittasya daSeti
matvA kopaM tatyAjeti . taTA ca yaTA'tikurUpe'pi
putre rAgAtiSayavaSAnnApitasya sarvotamatvaDIstaTA Banda-
DiyAM kezAYcijjanmAntarIyasaMskAraprayuktarAgAtiSayavaSAt
kaRiScidatikzudre'pi deve sarvottamatvaDIH parityajya ca
hariharAdIMstadupAsane pravfttirityevaM vizaye'sya pravfttiH
<HI>80 paNkaprakzAlananyAyaH “prakzAlanAdDi paNkasya dUrAdasparSanaM
varam” ityuktadiSA paNkalepane prakzAlanamapekzya paNka-
sparSanameva na karttavyamiti lokaprasidDivadanyatrApi ani-
zwasATanasya kAraRAntareRa nivAraRamapekzya anizwasADana-
meva na karttavyamiti yatra vivakzA tatrAsya pravfttiH .
<HI>81 paYjaracAlananyAyaH yaTA daSaBiH paYjarasTapakziBiH
svasvayatnErekAM paYjare kriyAmutpa dya tasya cAlanaM tiryya
gUrdDvanayanaM ca kriyate taTA daSaBirindriyErekAM prARanarUpAM
kriyAmutpAdya dehacAlanaM kriyate iti sAMKye sTitam .
<HI>82 paYjaramuktapakzinyAyaH paYjarasTA vihagAmuktA yaTezwamut-
plutya yaTA deSAntaraM gacCanti taTA jIvaH banDanAnmukta
UrdDvAkASe tizWatIti jEnamate sTitam .
<HI>83 pAzARezwakAnyAyaH yaTA tUlAdapekzayA kaWinAyA api
izwakAyAH pAzARApekzayAmfdutvam evaM yatra vivakzA
tatrAsya pravfttiH .
[Page4165-b+ 38]
<HI>84 pizwapezaRanyAyaH pizwasya punaHpezaRaM yaTA nirarTakam
evaM kftasya karaRaM vfTeti vivakzAyAmasya pravfttiH . taTA-
coktaM “kftasya karaRaM nAstIti” .
<HI>85 putralipsayA devaM BajantyA BarttApi nazwa iti nyAyaH
aBIzwAntarASayA vyApAravatastanmUlaM yatra naSyati
tatrAsya pravfttiH taTA ca vfdDimizwavatomUlaM vinazwamiti
nyAyavizaye'sya pravfttiH .
<HI>86 prapARakanyAyaH sitAdinAnAdravyErmilitEryaTA eko-
'dButarasonizpAdyate taTA yatra anekasADanEScitrarUpaH
padArTo jAyate tatrAsya pravfttiH . yaTA viBAvAnuBAvA-
diBiH SfNgArAdirasABivyaktiH evamanyatrApi!
<HI>87 pAsAdavAsinyAyaH eka eva devadattaH prAsAdasyoparyya-
DastAcca kAlaBedena vasannazi prAsAdavAsaprADAnye prAsA-
davAsItyucyate taTA'nyasya prADAnyaDarmeRa vyapadeSa
vivakzAyAmasya pravfttiH .
<HI>88 PalavatsahakAranyAyaH yaTAtimaDurapakvaPalanaminaSA-
Ko'tisOraBa AmravfkzaH svamupasannaM CAyArTinaM janaM
PalaM parimala cAprArTitamapi dadAtIti taTA vivakzA-
yAmasya pravfttiH .
<HI>89 vahurAjapuranyAyaH ekasmin pure yadA vahavo rAjAna-
stadA tezAmEkamatyABAvena yaTA prajAnAM kleSastaTA eka-
smin dehe nAnendriyARAM kartftve svIkfte miToviroDA-
nnEkamapi siDyet . taTA hi yadA cakzurdaSEnAya pravartta
mAnaM Bavati tadA anyAni ca indiyARi svasvakriyA-
nirvAhodyatAni Bavanti cettadA darSanAdi nEkamapi na
jAyate evaM vivakzAyAmasya pracAraH .
<HI>90 bahuvfkAkfzwamfganyAyaH yaTA tulyabalEH vahuBirvfkErAkfzwasya
mfgasya na niyatEkatra sTitirevaM yatra bahUnAM paraspara-
viroDastatra nEkasya sTiratetyevaM vizaye'sya pravfttiH .
<HI>91 bahUnAmanugrahonAyya iti nyAyaH anugrahaH sAhAryya
nyAyyaH nyAyAnnIteranapeto'rTastatadupetaH kAryyasADaka
iti yAvat yaTAhuH “bahUnAmapyasArARAM melanaM
kAryyasADakam . tfREH saMpAdyate rajjustayA nAgo'pi
baDyate” iti taTA vivakzAyAmasya pravfttiH .
<HI>92 bilavarttigoDAnyAyaH bile gartte varttamAnAyAH goDAyA
viBajanaM viBAjakaDarmeRa nirdeSo yaTA na samBavati tasya
adfzwatvAdevamajYAtaparasidDAntasya taddUzaRAya pravftti-
rBavatItyevaM vivakzAyAmasya pravfttiH .
[Page4166-a+ 38]
<HI>93 brAhmaRagrAmanyAyaH yaTA grAme anyezu varRezu vasatsvazi
brAhmARAnAM bAhulye brAhmaRagrAma ityucyate evaM
vivAkzAyAmasya pravfttiH . evaM mallagrAmanyAyAdayo-
'pi prADAnyavivakzAyAM “praDAnyena vyapadeSA BavantIti”
nyAyavizaye pravarttante
<HI>94 brAhmaRaSramaRanyAyaH SramaRo vOdDayatiH tasyASAstrIya-
viDinA tyaktaSiKAsUtrakacCAdestyaktanityAdikarmaRaSca
tadAnIM brAhmaRatvABAve'pi yaTABUtapUrveRa brAhmaRatvena
nirdeSastaTA yatra BUtapUrvagatyA nirdeSastatrAsya pravfttiH .
<HI>95 BikzupAdaprasAraRanyAyaH yaTA kaScidBikzuryaTezwaBojanAcCAda-
navAsagfhAdilABArTaM kasyacidDanino gfhe praviSya yuga-
vat sarvABIzwAlABaM manyamAnaH praTamaM Danigfhe me pAdapra-
sAraRamastu paScAdanena paricayamutpAdya sarvaM svABIzwaM saMpA-
dayizyAmIti DiyA svalpAmapi BikzAM bahu manyamAnaH
paScAt krameRa svABIzwaM sampAdayati evaM yatra vivakzA
tatrAsya pravfttiH .
<HI>96 majjanonmajjananyAyaH yaTA nadyAdO patitaH santaraRAna-
mijYaH kadAcinmajjati kadAcidunmajjati . evaM duzwa-
vAdinA svapakzasamarTanAya yatamAnena pravalayuktimanAsAdya
kliSyate iti yatra vivakzA tatrAsya pravfttiH .
<HI>97 maRimantranyAyaH maRimantrAdInAM vahnerdAhaM prati yaTA
svAtantryeRa prativanDakatvam lokasidDam na ca tatra yuktya-
pekzA evaM kAminIjijYAsAyA api jYAnamAtraM prati-
pratibanDakatvamityevaM yatra pfTak pratibanDakatvaM tatrAsya
pravfttiH .
<HI>98 maRqUkatolananyAyaH kenacit kApawikazaRijA svABI-
zwamAnapUraRArTaM maRqUkezu meyadravyasahakAreRa tulAmAro-
pitezu maDye katicidutplutatya yadA palAyante tadA
tasya yaTA kapawavyaktirBavati evaM yatra vivakzA tatrAsya
pravfttiH .
<HI>99 maraRAdvaraM vyADiritinyAyaH varamiti sAmAnyena
klIvama . atyantaduHKajanakavizayopasTitO yaTA tadape-
kzayA'lpaduHKajanakasvIkAro taTA vivakzAyAmasya pra-
vfttiH . atrEva vizaye “mAraRAya gfhIto'NgacCedaM
svIkarotIti, nyAyo'pi pravarttate “sarvanASe samutpanne
ardDaM tyajati paRqitaH” iti sarvajanInaprasidDeH .
<HI>100 muYjAdizokodDaraRanyAyaH muYjAdetannAmakatfRaviSezAdi-
pIkA garBasTaM komalaM tfRam . vahirAvarakatayA sTi-
[Page4166-b+ 38]
tAnAM sTlatfRAnAM muYjAKyAnAM viBajanena yaTezIkA
samudDriyate taTA yatra vivakzA tatrAsya pracAraH .
<HI>101 yatkftakaM tadanityamiti nyAyaH kftakaM kAryaM janyaBAva
iti yAvat taTA ca kAryyaBAvasya utpatteH prAgasattvena
prAgaBAvapratiyogitvAt na prAgaBAvApratiyogitvaGawita-
nityatvam . DvaMsasya prAgaBAvapratiyogitve'pi BAvatvA-
BAvAt na vyaBicAra iti tArkikAH . vedAntimate
tu DvaMsasyApi nASAByupagamena na BAvatvaM viSezaRIya-
miti BedaH .
<HI>102 yatroBayoH samodozo na tatrEko'nuyojya iti nyAyaH
vAdiprativAdiByAM nyastapakzayoryatra tulyodozo na tatra
ekaH paryyanuyojyaH svapakze'pi taddozasattvAt ityevaM yatra
vivakzA tatrAsya pravfttiH “yatroBayoH samodozaH parihA-
ro'pi vA samaH . nEkaH paryyanuyoktavyastAdfSArTavicA-
raRe” iti sAM0 pra0 BA0 DftavAkyam .
<HI>103 yadviSezayAH kAryakAraRaBAvo'sati vADake tatsAmA-
nyayorapIti nyAyaH yaTA tArkikARAM GawatvakulAla-
kftitvAdinA kAryakAraRaBAve sidDe kAryyatvena kftitve
na ca kAryakAraRaBAvaH natu kulAlakfterjAtitvena dravyatvena
GawAdikaM prati kAraRatvaM taTAtve tayoranyaTAsidDatvenA-
kAraRatvaM syAt kAraRatAM prati anyaTAsidDerbADakatvAt
ataeva na dravyatvena daRqAderGawAdiM prati, kAraRatvaM
nApIndriyatvena pratyakzatvAvacCinnaM prati, indriyatvasyEka-
syABAvaditi”
<HI>104 yAdfSaM muKaM tAdfSI capeweti nyAyaH tulyarUpaparihAra
vivakzAyAmasya pravfttiH .
<HI>105 yAdfSo yakzastAdfSo valiriti nyAyaH tulyarUpopahAra vivakzAyAmasya pravfttiH .
<HI>106 yenokramyate yena copasaMhriyate sa vAkyArTa iti nyAyaH
yaTA giriragnimAn iti pratijYAvAkyena pavatasyEvo-
pakramaH tasmAdvahnivAniti nigamanavAkye'pi girereva
vahnimattvena boDAt saeva vAkyArTaevamanyatrApi .
<HI>107 yojanaprApyAyAM kAveryyAM malvabanDanamiti nyAyaH kAverI
nadIviSezaH mallaH kEvarttaBedastadveSaH vastraBedasya banDanaM yadvA
mallo bAhuyudDakuSalastadvadbanDolambitavAsasAM kawO banDanaM
mallabanDanaM tacca nadItAraRAya kAryamiti lokaprasidDam .
tadyaTA yojanamArgeRa prApyAyAM tasyAmayuktaM taTA yatra
vivakzA tatrAsya pracAraH .
<HI>108 raktapawanyAyaH yadA tu nirAkANkze'pi vAkye AkANkzA-
[Page4167-a+ 38]
mutTApyEkavAkyatA kriyate tadA raktapawanyAyapravfttiH
yaTA pawo'stIti vAkyasya nirAkANkzasyApi kIdfSa ityA-
kANkzAmutTApya rakta ityanenEkavAkyatA kriyate taTA prakf-
tInAM darSapUrRamAsAdInAM svapakaraRasTANgErnivfttopakA-
rAkANkzARAmanAraByADItANgEH, vikftInAM cAtidizwANgEH
paripUrRAnAM SaramayAdiBiH sahotTitAkANkzAvirahe'pyu-
tTApitAkANkzayAnvaya ityevaM vizaye'sya pracAraH .
<HI>109 rAjapurapraveSanyAyaH viSfNKalatayA rAjapurapraveSe rAja-
purarakzakEstAqanAdikaM kriyetetiBiyA SreRIBUtatayA yaTA
tatpurapraveSa evaM suSfNKalatayA yatra kAryakaraRasya vivakzA
tatrAsya pravfttiH .
<HI>110 lakzaRapramARAByAM hi vastusidDiriti nyAyaH sajAtIya
vijAtIyavyAvarttako lakzyavastugataH kaScillOke vede vA
prasidDo DarmaH lakzaRaM tena lakzye vastuni samBAvanAyAM
jAtAyAM pramAtumudyuktaH pramARena tadavagacCati yaTA
tAByAM vastusidDistattadvyavahArayogyatayA jYAnaM, taTA
ca yaTA ganDavattvAdilakzaRena pratyakzAdipramARena ca pfTi-
vyAdisidDistaTA yatra vivakzA tatrAsya pravfttiH .
<HI>111 lUtAtantunyAyaH lUtA kIwaviSezaH sA yaTA svadehAt
tantUn nirmAti saMharati ca svadehe, yaTA ca tasyAH
svataH tantunirmARe svataH nimittakAraRatvarUpakartftvaM,
svadehApekzayA upAdAnakAraRatvam evaM brahmaRaH jagatAM
svataH kartftvaM, svaSaktimAyAdvArA upAdAnatvaM ca evaYca
jagat svaSaktyA nirmAti svaSaktO saMharati ca ityevaM
viMvakzAyAmasya pravfttiH .
<HI>112 lozwalaguqanyAyaH lozwasya upamardakaH laguqo yaTA, taTA
upamardyopamardakayoH sAcizyavivakzAyAmasya pravfttiH .
<HI>113 lohacumbakanyAyaH cumbakaH maRiBedaH sa yaTA nizkri-
yo'pi sanniDimAtreRa lOhasyAkarzakaH tatkriyAhetuSca
Bavati evamasaNgasyAkarturapi puruzasya prakftyAdikriyA-
pravarttakatvamityAdi yatra vivakzA tatrAsya pravfttiH .
<HI>114 varagozWInyAyaH gozWI baDUvarapakzayoH anyonyavArttA
varasya varalABAya gozWI varagozWo varabaDUvanDUnAmanyonya-
gozWI tayA Ekamatye sati varalABarUpamekaM kAryaM yaTA
nizpAdyate evaM yatra vivakzA tatrAsya pravfttiH .
<HI>115 varaGAtAya kanyAvaraRamiti nyAyaH vizakanyAyAM vftAyAM
yatra varasya GAtaH samBAvyate tatra tAM nodvahet evaM viva-
kzAyAmasya pravfttiH . taTA ca anizWAntarapAtAdisamBA-
[Page4167-b+ 38]
vanAyAm aBIzwaheturapi vastu na varaRIyamityevaM tannyAya
tAtparyyam . ayameva nyAyaH kvacit “nahi varaGAtAya
kanyAmudvAhayatIti” nyAyatayA paWyate .
<HI>116 vahniDUmanyAyaH DUmarUpakAryadarSanAt yaTA kAraRarUpa
vahneranumAnaM taTA yatra kAryaliNgena kAraRAnumAnaM
tatrAsya pravfttiH .
<HI>117 villaKallAwanyAyaH ayaM nyAyaH SlokenABiyuktErni-
badDo yaTA “KalvAwo divaseSvarasya kiraREH santA-
pito mastake vAYCan deSamanAtapaM viDivaSAdvilvasya mUla-
NgataH . tatrApyasya mahAPalena patatA BagnaM saSabdaM SiraH
prAyogacCati yatra BAgyarahitastatrApadAM BAjanamiti” .
taTA ca izwAntaraM samIhamAnasyABIzwaprAptirdUrataHpratyu-
tAnizwaprAptirityevaM yatra vivakzA tatrAsya pravfttiH .
<HI>118 viSezye viSezaRaM tatrApi ca viSezaRamiti nyAyaH BUtalaM
jalavadGawavadityAdO BUtale GawoviSezaRaM sa ca BUtalAMSe
viSezaRamitirotyA yatra BAsate tatrAsya pravfttiH .
<HI>119 vizaBakzaRatyAyaH vizaBakzaRaM divyaBedaH . tasya yaTA
satyABisanDasyAnizwAmutpAdakatvam miTyABisanDasyA-
nizwahetutvamevaM yatra vivakzA tatrAsya pravfttiH . tatva-
kAramAha nAradaH “dadyAdvizaM sopabAso devabrAhmasa-
nniDO . GUpopahAramantrESca pUjayitvA maheSvaram .
dvijAnAM sanniDAveva dakziRABimuKe sTite . udaNtuKaH
prANmuKo vA vizaM dadyAt samAhitaH” iti . vizaYca
vatsAnABAdi grAhyam “SfNgiRo dftsanABasya himajasya
vizasya ca” iti pitAmahasmfteH . SudDatvASudDatvaparIkzA
tu yAjYavalkyenoktA “yasya vegErvinA jIryecCudDiM tasya
vinirdiSet” iti . vizavego nAma DAtorDAtvantaraprAptiH
“DAtorDAtvantaraM prAptirvizavega iti smftaH” iti vacanAt
tezAM lakzaRAni tu vizatantrAdboDyAni . “pUrvAhRe
SItale deSe vizaM deyaM tu dehinAm . Gftena yojitaM
SlakzRaM pizwaM triMSadguRAnvitam” iti pitAmahoktamitaM
deyam . taTA ca ebaM vize pIte yAvatkaratAlikASata-
paYcakaM tAvatkAlaH pratIkzaRIyaH anantaraM cikitsanIyaH
“paYcatAlaSataM kAlaM nirvikAro yadA Bavet . tadA Bavati
saMSudDastataH kuryyAt cikitsitam” iti vacanAt yadA
tu savikArastadA'SudDa ityarTAt sidDam .
<HI>120 vizavfkzanyAyaH anTovfkzastAvadAstAM vizasya vfkzo'pi
kutaScitkAraRAt samyagbardDayitvA svayaM CetumanarhaH
[Page4168-a+ 38]
iti nyAyArTaH evaM svArjitasyAnikfzwasyApi svayaMnASana-
nayuktamiti vivakzAyAmasya pravfttiH .
<HI>121 vIcitaraNganyAyaH yaTA vIcyAntaraNgAntaramutpadyate tena
ca punastaraNgArarityevaM yatra paramparayA utpattistatrAsya
pravfttiH “vIcitaraNganyAyena tadutpattistu kIrttitA”
BAzA0 “praTamaSabdena bahirdigavacCinno'nyaH SabdastenEva
cAnyaH Sabdo janyate tena cAnyastadvyApakaH evaM krameRa
Srotrotpanno gfhyate” si0 muktA0 .
<HI>122 vIjANkuranyAyaH vIjaM vinA nANkuro jAyate aNkuraM
vinA ca na vIjotpattiH ityevaM yatra parasparakAryyakAra-
RaBAvastatrAyaM nyAyaH pravarttate taTA ca vIjajAtIyaM prati
aNkurajAtIyaM, aNkurajAtIyaM prati ca bIjajAtIyaM kAra
Ramato vIjANkurapravAho'nAdiH taTA ca yadvIjaM prati
yadaNkurasya kAraRatvaM tadaNkuraM prati tadvIjasya na kAraRa-
tvamato nAnyolya SrayaH eza ca prAmARikatvAt gfhyate
yatra ca na prAmARikatva tatra nAnAditvakalpaneti prAmA-
RikapravAhasyEvAnAditvakalpanA nAnyasyeti sidDAntAt
sUcitaM ca taTA SA0 BA0 yaTA
“tatkftaDarmADarmanimittaM saSarIratvamiti cet na SarI-
rasambanDasyAsidDatvAdDarmADarmayorAtmakftatvAsidDeH . SarI-
rasambanDasya DarmADarmayostatkftatvasya cetaretarASrayatvaprasa-
NgAdanDaparamparEvEzA anAditvakalpanA” BA0 “AtmanaH Sa-
rIrasambanDe jAte DarmADarmotpattiH tasyAM ca satyAM sambanDa-
rUpajanmetyanyonyASrayAdekasyAsidDyA dvitIyasyAsidDiH
syAditi pariharati netyAdinA nanvetaddehajanyaDarmA-
DarmakarmaRa etaddehasambanDahetutve syAdanyonyASrayaH
pUrvadehakarmaRa etaddehasambanDotpattiH, pUrvadehaSca tatpUrva-
dehakarmaRaH taddehasambanDotpattiH, tatpUrvadehaSca tatpUrvade-
hakftakarmaRa iti vIjANkuravadanAditvAnnAyaM doza ityata
Aha anDeti apramARikItyarTa . na hi vIjAdaNkuraH
tato vIjAntaraYca yaTA pratyakzeRa dfSyate taTAtmano deha-
sambanDaH pUrvakarmakftaH pratyakzaH nApyasti kaScidAgamaH
pratyutAsaNgo hItyAdi SrutiH sarvakartftvaM vArayatIti
BAvaH” AnandagiriRA .
<HI>123 vfkzaprakampananyAyaH yaTA vfkzamArUqaH aDaHsTena kena-
cida nareRa praTamamiya SAKA prakatprayitavyA anyena
ca praTamamiya SAKA prakambayitavyeti BinnaginnaSAKA
prakampane niyojitastadaDaHsTenEva kenacit sarvavfkzaprakampane
[Page4168-b+ 38]
niyojitaH san sarvEH praTamaSAKAviSezaprakampanasyAjYapta-
tvena yOgapadyasyAsamBavena kramavikalpopagame'pi sarvA-
viroDAsidDeH taccikIrzayA sarvaM vfkzaM prakampayati tat-
prakampanena hi sarvAH SAKA api prakampitAH syuriti
Bavati sarvEraviroDaH evaM yatra sarvAviroDenAcaraRaM
tatrAsya pravfttiH .
<HI>124 vfdDakumArIvAkyanyAyaH ayaM nyAyo mahABAzye vyA-
KyAtaH “tadyaTA vfdDakumArI indreRoktA varaM vfRIzveti
sA ca varamavfRIta putrA me bahukzIraGftamodanaM kAYcana
pAtryAM BuYjIranniti na ca tAvawasyAH patirBavati kutaH
putrAH kuto gAvaH kuto DAnyAdikaM tatrAnayA ekena
vAkyena patiH putrA gAvo DAnyaM hiraRyaYceti sarvaM
saMgfhItaM BavatIti taTA tattadupAsanayA mokzapratipA-
dakavAkyErapi cittaSamAdiSravaRAdisADanasahitatattvajYAnaM
ca yadantareRa mokzAsidDistatsarvaM saMgfhItaM BavatIti
evamekavAkyEryatra nAnArTapratipAdanaM tatrAsya pravfttiH
ayaM ca vfdDamArIvaranyAyaH iti kvacit paWyate .
<HI>125 vfdDimizwavato mUlamapi vinazwamiti nyAyaH vfdDirDana-
prayoge aDarmarRAt prApyAMSaBedalABaH tAmizwavataH uttama-
rRasya aDamarRadOzwyAt yaTA mUlaM naSyati evaM yatra
aBIzwAntaramampAdAnAya prayatamAnasya mUlaM naSyati tatrAsya
pravfttiH .
<HI>126 SaNKavelAnyAyaH velAviSeze SaNKaDvaniviSezaH yatra niya-
mitaH tatra SaNKaDvaninA velAviSezajYAnaM yaTA jAyate
taTA yatra vivakzA tatrAsya pravfttiH . yaTA cEtrottaraM
vESAKaH vESAKottaraM jyEzWa iti kramaviSezajYAnaM SaNKa-
velAnyAyAditi ma0 ta0 raGu0 .
<HI>127 SatapatrapatraBedananyAyaH yaTA sUcyA SatapatraBedane kAla-
yOgapadyapratItirBramaH taTA hi praTamakzaRe sUcIkriyayA
tasyAH patreRa saMyogaH dvitIye zatrAvayavayoH kriyA
tftIye tayorviBAgaH turIye AramBasaMvoganASaH paYcame
patranASa iti pratipatraBedane bahukzaRavilamvasya yukti-
sidDatvAt taTA dIrGaSazkulyAdiBakzaRAdO rAMsanAdi-
jYAnAnAM yOgapadyapratItirBrama iti evaM kramaRa jAya-
mAnAyAM yOgapadyaBramo yatra vivakzyate tatrAsya pravfttiH .
<HI>128 Sate paYcASaditi nyAyaH vyApakaSatasaMKyAyAM yaTA
vyApyapaYcASatsaMKyA nivizwA evaM yatra vyApake vyApyasya
niveSastatrAsya pravfttiH .
[Page4169-a+ 38]
<HI>129 SAlisampattO kodravASananyAyaH SAliH uttamaDAnyaBedaH
kodravaH aDamaDAnyaBedaH uttamavastusadBAve yatrADama-
vastusevanaM tatrAsya pravfttiH .
<HI>130 SyAmaraktanyAyaH GawAdO SyAmaguRanASe yaTA rakta-
guRotpattirevaM yatra pUrvaguRanASe aparaguRasamAveSasta-
trAsya pravfttiH .
<HI>131 SyAlaSunakanyAyaH itTaM lOkikyAKyAyikA kaScit-
puruzaH svagfhe varttamAne Suni SyAlanAmasaNketaM kftavAn
sugDA ca tadBAryA taM BrAtaraM manyate sma sa ca yadA tasyAH
kopotpAdanAya taM SvAnaM prati gAlIrdadAti sma tadA sAti-
kopaparItAtmIyatayA'tiduHKavatI baBUveti taTA ca svABrA-
tari Sunake BrAtftABrAntimatyA BAryyAyAH kopotpAdanAya
BarttrA SunakanindrA kriyate taTAtyantABinne'pi tattadvigra-
hAvacCinne parameSvare BedaBramavatAM kopotpAdanAya SA-
streRa tadizwavigrahAvacCinnaparameSvaranindAvyAjenetara-
vigrahAvacCinneSastutiH kriyate iti kecit . vastutastu
yaTA SyAlagAlipradAne vaktftAtparyyABAve'pi SyA-
lEkyena tAtparyaBramAttasyAH kopotpAdastaTA SAstrasya
brahmavizRvAdyapakarze tAtparyyaBAve'pi tezAM sUtravirAqAdi-
nAmasAmyena tAtparyyaBramavatAM kopAdiH . iyAMstu
viSezo yattasya kupitapriyAmuKAvalokanAya pravfttiH
SAstrasya tu mAraRAya gfhIta iti nyAyena kaTaYcidE-
kyaboDanAyeti BedaH .
<HI>122 sandaMSapatitanyAyaH saMdaSaH . (sA~qASI) iti yasya
prasidDiH tena svAvayavayormaDyapAtinaH padArTasya yaTA
grahaRam evaM pUrvottarayoH padArTayorgrahaRena tanma-
DyasTapadArTasya grahaRaM yatra vivakzyate tatrAsya pravfttiH .
<HI>133 sannihitAdapi vyavahitaM sAkANkzaM balIya iti nyAyaH
SAbdaboDayogyatayA sAkANkzasya svArTAnvayaboDa prayo-
jakateti niyamena tasya cAsattikramamanAdftya anvayayogya
padArTavAcakaSabdasya vyavahitatve'pi AsattiM pfkalpya
yaTA kAvyAdAvanvayaH evaM yatraM sAkANkzakatvaM tatrEva ta-
syAnvaya iti yatra vivakzA tatrAsya pravftti .
<HI>134 sannihite budDirantaraNgamiti nyAyaH sannikfzwaviprakfzwa-
yoryatroBayoranvayasamBAvanA tatra sannihitasyEva Asatti
balAdanvayaH na viprakfzwasyetyevaM vivakzAyAmasya pravfttiH .
<HI>135 samUhAlambananyAyaH yatra upasTitapadArTAnAM viSe-
zaRaviSezyaBAvenAnvayAsamBavaH tatra upasTitapadArTAnAM
[Page4169-b+ 38]
samUhamAlambyEva boDaH yaTA GawaH pawaSca ityAdO Gawapawa
yoruBayoreva viSezyatA . saBUhAlambanaboDe ca viSe-
zyatAdvayam saMSaye tu ekA viSezyateti BedaH .
<HI>136 samBavatyekavAkyatve vAkyaBedo na cezyate iti nyAyaH
paSunA yajetetyAdO yAge ekatvaviSizwapaSukaraRakatvaM
viDeyaM na tu paSO ekatvaM yAge ca paSukaraRakatvamityevaM
viDeyadvayam . evamanyatrApi .
<HI>137 sarvaM viSezaRaM sAvaDAraRamiti nyAyaH yaTA SvetaH
SaNKa ityAdO Sveta evetyarTaparatvamevanyatrApi .
<HI>138 sarvaM vAkyaM sAvaDAraRamiti nyAyaH avaDAraRavAcakasyA-
BAve yatrAvaDAraRaM pratIyate tatrAsya pavfttiH . evakA-
rAdisattve tu tasyEvAvaDAraRavAcakatvam na tatrAsya pravfttiH .
<HI>139 sarvApekzAnyAyaH bahuzu nimantritezu ekasmin Agate
'pi yaTA na tasmE BojanaM dIyate apekzate ca sarvAn
evaM yatra sarvApekzA tatrAsya pravfttiH .
<HI>140 saviSezaRe hi varttamAnO viDiniSeDO viSezaRamupasaM-
krAmataH sati viSezye bADe iti nyAyaH yaTA GawA-
kASamAnaya na maRyAkASamityAnayanavizayO viDinizeDO
viSezye AkASe vADAdGawAdirUpaM viSezaRamupasaMkrAma-
tastaTA yatra vivakzA tatrAsya pracAraH . na ca nize-
Dasya kaTaM bADaH tasya prasaktipUrvakatayA tadaBAve'nu-
papatteH kiM cAtra viDinizeDaSabdO BAvABAvamAtraboDakO
taTA ca GawAkASo'trAnIto na maRyAkASaH GawAkASa
utpannaH SarAvAkASo vinazwa ityAdO BAvABAvO vi-
Sezye bADAdviSezaRamupasaMkrAmatastaTA vivakzAyAmasya
pravfttiH . viSezye bADAdviSezaRe tayoH paryavasAnaBityarTaH .
<HI>141 sAkzAt prakftO vikAralaya iti nyAyaH yaTA GawA-
dInAM layaH svaprakftO kapAlAdAveva na tu paramARO
taTEvAnuBavAdityevaM vikArasya svaprakftilayo yatra viva-
kzyate tatrAsya pavfttiH .
<HI>142 sAvakASaniravakASayormaDye nirakASobalayAn iti
nyAyaH samBavadvizayAntaraH sAvakASaH ataTABUto
niravakASaH tena niravakASena sAva kASoviDirvADyate yaTA
mAhiMsyAt sarvABUtAnIti nizeDavAkyaM niravakASena
SvetamAlaBeteti vAkyena bADyate hiMsAyA vEDetaraviza-
yakatvasamBavena tatra tasya sAvakASatvAt paSvAlamBanasya
vizayAntarABAvAt na tasya saNkoca evamanyatrApi .
<HI>143 siMhAvalokanyAyaH siMho yaTA kaYcinmfgaM hatvAgre
[Page4170-a+ 38]
gacCannanyo'pi kaScit mfgaScet syAttadA tamapi ha nyA-
miti budDyA pfzWadeSAbalokanaM purodeSAvalokanaYca karoti
hanti ca dfzwipaTamAgataM mfgAdikaM iti prasidDam taTA
ekasya Sabdasya purataH pfzWe ca yatra uBayoranvayastatrAsya
pravfttiH .
<HI>144 sUcIkawAhanyAyaH alpAyAsasADyA sUcI vahvAyAsa
sADyaH kawAhaH yaTA tayornirmARAya prayatamAnasya
praTamaM svalpAyAsasADye sUcInirmARe pravfttiH tato
bahvAyAsasADyakawAhanirmARe evaM yatra bahvAyAsasADya-
mupekzya svalpAyAsasADyasya nirdeSAdi tatrAsya pravfttiH .
<HI>145 sUtraSAwikAnyAyaH sUtrasya SAwikopAdAnatve'pi yaTA
BAvinyA SAwikAsaMjYayA nirdeSastaTA yatra BAvinyA saM-
jYayA upAdAnasya kAryasaMjYayA nirdeSastatrAsya pravfttiH .
<HI>146 sopAnArohaRanyAyaH yaTA prAsAdamAroQukAmaH ka-
ScidyugapadAroQumaSaknuvan pUrvAM pUrvAM kakzAM parityaja-
nnuttarAmuttarAM ca kakzAmArohan krameRa prAsAdamArohati
taTA svasvarUpaBUtamapi brahma ajYAnena vyavahitamivApanna-
mAtmatvena jYAtukAmo mumukzuH sahasA sAkzAtkartumaSaknu-
van putrAdArAByAnandamayAntezUttarasminnuttarasminnAtmatya-
budDyA pUrvezu pUrvezvAtmatvabudDityAge kfte sati krameRa prapa-
YcopaSamaM SivamadvEtaM caturTanAtmatvena jAnAtIti evamA-
dizu tasya pravfttiH .
<HI>147 sopAnAvarohaRanyAyaH yaTA hi yena krameRa sopAna-
mArohanti tadviparItakrameRa tato'varohantIti loke
prasidDaM taTA paYcakozAvataraRakrameRa advEtatattve
budDimArohayitumaSakto BogyaBogAyatanatadASrayacaturda-
SaBuvanatadADArabrahmaRqAni paYcIkftapaYcaBUtamAtrARi
na teByo'tiricyante iti samBAvayet paYcIkftAni .
BUtAni sUkzmaSarIrARi cApaYcIkftaBUteByo nAti-
ricyante iti jAnIyAt . evaM ganDatanmAtrAtmikAM
pfTivIM rasatanmAtrAtmakAmmAtratvena BAvayet apaSra rUpa-
tanmAtrAtmakatrejomAtratvena, tacca tejaH sparSatanmAtrAtmaka
bAyumAtratvena, taYca vAyuM SabdatanmAtrAtmakAkASamAtratvena,
taYcAkASaM svakAraRaBUtamAyopahitamaheSvaramAtratvena
BAvayediti evaM ca yaTA pUrvoktakrameRAvarohaRAt suKena
BUmiM prApnoti taTEvAnena viparItakrameRa BAvanAt suKena
BUmAnamadvitIyaM SivamApnotIti . pralayo'pyanenEva vyut-
krameRa BavatIti boDyaM sAkzAt prakftO vikAralayaH iti
[Page4170-b+ 38]
nyAyAt taTA casmaryyate “jagat pratizWA devarze! pfTi-
vyapsu pralIyate jyotizyApaH pralIyante jyotirvAyO
pralIyate . vAyuSca lIyate vyomni taccAvyakte pralITate .
avyaktaM puruze brahmanizkale saMpralIyata iti .
<HI>148 sTaviralaguqanyAyaH vfdDahastapAtitalaguqasya yaTA yaTA-
sTAnaM na patanamevaM lakzyasTAne'pAte'sya pravfttiH .
<HI>149 sTURAniKanananyAyaH sTURA gfhastamBaBedaH tasyA niKa
sanadAQyArTamuttottolyaH punaHpunaH karAByAM cAlayitvA yaTA
niKananaM kriyate evaM samarTitapakzasya dAQyArTamudAha-
raRayuktyAdiBi punaHpunaryatra samarTanaM tatrAsya pravfttiH .
<HI>150 sTUlArunDatInyAyaH yaTA hi DruvamarunGatIYca darSa-
yatIti viDibalAdvarabaDvoranDatIdarSane prApte sUkzmatamA-
yAstasyAJawiti darSayitumaSakyatayA arunDatI dfSya-
tAmityukte candAdyapekzayAhyarunDatyA atidUrasTatvena-
naBasTalasTameva kiYcidarunDatItvena iyaM dfSyatAmityaNguli-
nirdeSena tAvaccandramarunDatItvena vadati tataScandretarAsta-
tsamIpasTAstArakAH, tata itaratArakABinnAH sapta-
rzisaMjYikAH samIpatarAH, tatastanmaDyavarttinIM vasizWa-
rUpAM samIpatamAM tArakAmaRanDIyAmatyuktA tatpArSvava-
rttinImarunDatImevArunDatItvena boDayati evaM yatrAti-
sUkzmadurvijYeyavastuvijYAnAya krameRa tatsamIpasamIpa-
tarasamIpatamaM vastu SAstreRa tattayocyate tatra sTUlA-
runDatInyAyo'vatarati . ayameva kenacidarunDatIpradarSana-
nyAyatvenodAhriyate .
<HI>151 svAmiBftyanyAyaH svAmina upakArArTaM pravarttamAnA
BftyAstadupakArakaraRena santozitAt svAminaH prasAda-
labDAmupakftiM yaTA laBante evaM yatra parasparopakAryya-
kArakaBAvo vivakzyate tatrAsya pravfttiH .
<P>sAMKyasUtre 4 a0 katicit prasidDadfzwAntA uktAste'pi
nyAyaSabdenAnuktA api prasidDadfzwAntadarSanaprasaNgAdatra
akArAdikramamanAdftya sUtrakrameREva pradarSyante yaTA
“rAjaputravat tattvopadeSAt” sAM0 pra0 4 . 1 sU0 “rAjaputrasyeva
tatrOpadeSAdviveko jAyata ityarTaH . atreyamAKyAyikA
kaScidrAjaputro gaRqarkzajanmanA purAnniHsAritaH SavareRa
kenacit pozito'haM Savara ityaBimanyamAna Asto taM jI-
vantaMjYAtvA kaScidamAtyaH praboDayati na tvaM Savaro rAjo-
putra'sIti sa yaTA Jawityeva cARqAlABimAnaM tyaktvA
tAttvikaM rAjaBAvamevAlambate rAjAhamasmIti . evame-
[Page4171-a+ 38]
vAdipuruzAt paripUrRacinmAtreRABivyaktAdutpannastvaM ta-
syAMSa iti kAruRikopadeSAt prakftyaBimAnaM tyaktrA
brahmaputratvAdahamapi brahmEva na tu tadvilakzaRaH saMsArI-
tyevaM svasvarUpamevAlambata ityarTaH . taTA ca gAruqe
“yaTEkahemamaRinA sarvaM hemamayaM jagat . taTEva jAta-
mISena jAtenApyaKilaM Bavet . grahAvizwo dvijaH ka-
ScicCUdro'hamiti manyate . grahanASAt punaH svIyaM
brAhmaRyaM manyate yaTA . mAyAvizwastaTA jIvo deho-
'hamiti manyate . mAyAnASAt punaHsvIyaM rUpaM bra-
hmAsmi manyate” BA0 . “piSAcavadanyArTopadeSe'pi” 4 . 2 sU0
“arjunArTaM SrIkfzRena tattvopadeSe kriyamARe'pi samI-
pasTasya piSAcasya yaTA vivekajYAnaM jAtamevamanyezAmapi
gavedityarTaH” BA0 . “Syenavat suKaduHKI tyAnaviyogA-
ByAm” 4 . 5 sU0 “parigraho na karttavyo yato dravyARAM
tyAgena lokaH suKI viyogena ca duHKI Bavati Syenava-
dityarTaH . Syeno hi sAmizaH kenApyapahatyAmizAdvi-
yojya duHKI kriyate svayaM cet tyajati tadA duHKAdvi-
mucyate taduktam “sAmizaM kuraraM jaGnubalino'nTe ni-
rAmizAH . tadAmizaM parityajya sa suKaM samavindata”
iti manunApyuktam “nadIkUlaM yaTA vfkzo vfkzaM vA
SakuniryaTA . taTA tyajannimaM dehaM kfcCrAd grAhAdvi-
mucyate” BA0 . “ahanirlvayiRIvat” 4 . 6 sU0 “yaTAhirjIrRAM
tvacaM parityajatyanAyAsena heyabudDyA taTEva mumukzuH
prakftiM vahukAlopaBuktAM jIrRAM heyabudDyA tyajedityarTaH .
taduktam “jIrRAM tvacamivoragaH iti” BA0 . “kzinnahastavadvA”
4 . 7 sU0 yaTA “CinnahastaM punaH ko'pi nAdatta taTEvEtat
tyaktaM punarnABimanTetetyarTaH” BA0 . “asADanAnacintanaM
banDAya Baratavat” 4 . 8 sU0 “vivekasya yadantaraNgasADanaM na
sa cedDarmo'pi syAt taTApi tadanucintanaM tadanuzWAne
cittasya tAtparyyaM na karttavyaM yatastadbanDAya Bavati viveka
viRArakatayA Baratavat yaTA Baratasya rAjarzerDarmya-
napi dInAnATahariRaSAvakasya pozaRamityarTaH . taTA ca
jaqaBarataM prakftya vizRupurARe “capalaM capale tasmin
dUragaM dUragAmini . AsIccetaH samAsaktaM tasmin ha-
riRapotake” BA0 . “vahuBiryoge viroDo rAgAdiBiH
kumArISaNKavat” 4 . 9 sU0 “bahuBiHsaNgo na kAryyaH .
bahuBiH saNge hi rAnAdyaBivyaktyA kalaho Bavati
yogaBraMSakaH . yaTA kumArIhastaSaNKAnAmanyo'nyasa-
[Page4171-b+ 38]
Ngena JaRatkAro BavatItyarTaH” sANKyapravacanaBAzyam .
“anAramBe'pi paragfhe suKI sarpavat” 4 . 12 sU0
“suKI Bavediti SezaH SezaM sugamam . taduktam “gfhA-
ramBo hi duHKAya na suKAya kaTaYcana . sarpaH parakfwaM
veSma prAvaSya suKameDate” BA0 .
“bahuSAstragurUpAsane'pi sArAdAnaM zawpadavat” 4 . 13 sU0
“karttavyamiti SezaH . taduktaM “aRuByaSca mahadByaSca
SAstreByaH kuSalo naraH . sarvataH sAramAdadyAt puzpeBya
iva zawpadaH” . “sAraBUtamupAsIta jYAnaM yat svArTa-
sADakam . jYAnAnAM bahutA yEzA yonaviGnakarI hi sA .
idaM jYeyamidaM jYeyamiti yastfzitaScaret . asO kalpa-
sahastezu nEva jYAnamavApnuyAt” mArka0 pu0 BA0 .
“izukAravannEkacittasya samADihAniH” 4 . 14 sU0 “yaTA
SaranirmARayEkacittasyezukArasya pArSve rAjYo gamanenApi
na vfttvantaraniroDo hIyata evamekAgracittasya marbaTApi
na samADihAnirvftTantaraniroDakzatirBavati . tataSca vi-
zayAntarasaYcArABAve DyeyasAkzAtkAro'pyabaSyaM BavatI-
tvekAgratAM kuryyAdityaryaH . taduktaM “tadEvamAtmanyavarudDa-
citto na veda kiYcid bahirantaraM vA . yaTezukAro
nfpatiM prabantamizO gatAtmA na dadarSa pArSve” BA0 .
“kftaniyamalaNGanAdAnarTakyaM lokavat” 4 . 15 sU0 “yaH SA-
ravezu kfto yoginAM niyamastallaNGane jYAnanizpattyA-
Kyo'rTo na Bavati kokavat . yaTA loke BEzajyAdO
vihitapaTyAdInAM jaNGane tattatsidDirna Bavati tadvadi-
tyarTaH . RaSaktyA jYAnarakzArTaM vA laNGane tu na
jYAnapratibanDaH . “apetavratakarmA tu kevalaM brahmaRi-
sTitaH . brahmaBUtaScaran loke brahvacArIti kaTyate” BA0 .
“tadvismaraRe'pi Bekovat” 4 . 16 sU0 “sugaBam . BekyA-
ceyamAKyAyikA kaScidrAjA mfgayAM gato vipine
sundarIM kanyAM dadarSa . sA ca rAjYA BAryyABAvAya prA-
rTitA niyamaM cakre yadA mahyaM tvayA jalaM pradarSyate tadA
jayA gantavyamiti . ekadAtu krIqayA pariSrAntA rAjAnaM
papracCa kutra jalamiti . rAjApi saBayaM vismftya-
jalamadarSayat . tataH sA BEkarAjaduhitA kAmarUpiRo
BekI BUtvA jalaM viveSa tataSca rAjA jAlAdiBirani-
zyApi na tAmAvidaditi” BA0 .
“nopadeSaSravaRe'pi kftakftyatA parAmarSAdfte virosanavat”
4 . 17 sU0 parAmarSo susavAkyatAtparyyarTanirRAyaka
[Page4172-a+ 38]
vicArastaM vinopadeSavAkyaSravaRe'pi tattvajYAnaniyamo
nAsti prajApaterupadeSaSravaRe'pIndravirocanayormaDye
virojanasya parAmarSABAvena BrAntatvaSruteH (CA0 u0) ato
gurUpadizwasya mananamapi kAryyamiti . dfSyate cedAnI-
mapyekasyEva tattvamasyupadeSasya nAnArUpErarTEH samBAvanA .
aKaRqatvamavEDarmyalakzaRABedo'viBAgaSceti” BA0 .
“na kAlaniyamo vAmadevat” 420 sU0 “EhikasADanA-
deva BavatItyAdirjYAnodaye kAlaniyamo nAsti vAma-
devavat . vAmadevasya janmAntarIyasADaneByo garBe'pi
yaTA jYAnodayastaTAnyasyApItyarTaH . taTA ca SrutiH
“tadDEtat paSyannfzirvAmadevaH pratipede'haM manuraBavaM sUryya-
Sceti tadidamapyetarhi ya evaM vedAhaM brahmAsmIti sa idaM
BavatItyAdiriti” . ahaM manuraBavamityAdikamavEDarmyala-
kzaRABedaparaM sarvavyApakatAKyabrahmatAparaM vA . “sarvaM samA-
pnozi tato'si sarvaH” ityAdi smfraRAt BA0 .
<P>“viraktasyEva heyahAnamupAdeyopAdAnaM haMsakzIravat”
4 . 23 sU0 “viraktasyEva heyAnAM prakftyAdInAM hA-
namupAdeyasya cAtmana upAdAnaM Bavati . yaTA dugDa-
jalayorekIBAvApannayormaDye'sArajalatyAgena sAraBUta
kzIropAdAnaM haMsasyEva na tu kAkAderityarTaH” BA0 .
“na kAmacAritvaM rAgopahate Sukavat” 424 sU0 “rA-
gopahate puruze kAmataH saNgo na karttavyaH Sukavat . yaTA
SukapakzI prakfzwarUpa iti kftvA kAmacAraM na karoti
rUpalolupErbanDanaBayAt tadvadityarTaH” BA0 .
<P>“guRayogAdbadDaH Sukavat” 426 sU0 “tezAM
saNge tu guRayogAt tadIyarAgAdiyogAdbadDaH syAt
Sukavadeva . yaTA SukapakzI vyADasya guRErajjuBirbadDo
Bavati tadvadityarTaH . aTa vA guRitayA guRalolupErbadDo
Bavati SukavadityarTaH . taTEvoktaM sOBariRA “sa me samA-
DirjalavAsamitramatsyasya saNgAt sahasEva nazwaH . parigrahaH
saNgakfto mamAyaM parigrahotTASca mahAviDitsAH” BA .
“na BogAdrAgaSAntirmunivat” sAM0 427 sU0 “yaTA muneH
sOBarerBogAnna rAgaSAntiraBUt evamanyezAmapi na0
BavatItyarTaH . taduktaM sOBariREva “A mftyuto nEva mano-
raTAnAmanto'sti vijYAtamidaM mayAdya . manoraTAsaktiparasya
cittaM no jAyate vE paramArTasaNgi” BA0 .
“na malinacetasyupadeSavIjapraroho'javat” 4 . 29 sU0
“upadeSarUpaM yajjYAnavfkzasya vAjaM tasyANkuro'pi rAgA-
[Page4172-b+ 38]
dimalinacitte notpadyate ajavat . yaTA'janAmni nfpe
BAryyASokamalinacitte vaSizWenoktasyApyupadeSavIjasya
nANkura utpanna ityarTaH” BA0 .
<P>“nABAsamAtramapi malinadarpaRavat” 4 . 30 sU0
“ApAtajYAnamapi malinacetasyupadeSAnna jAyate vizayA-
ntarasaYcArAdiBiH pratibanDAt yaTA malEH pratibanDAt
malinadarpaRe'rTo na prativimbati tadvadityarTaH” BA0 .
<P>“na tajjasyApi tadrUpatA paNkajavat” 4 . 31 sU0
tasmAdupadeSAjjAtasyApi jYAnasyopAdeSAnurUpatA na Ba-
vati sAmagryeRAnavoDAt . paNkajavat . yaTA vIjasyo-
ttamatve'pi paNkadozAdvIjAnurUpatA paNkajasya na Bavati
tadvadityarTaH . paNkasTAnIyaM Sizyacittam” BA0 .
<LEND>
