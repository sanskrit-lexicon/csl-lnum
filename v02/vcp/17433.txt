<L>17433<pc>2579,a<k1>gAyatrI<k2>gAyatrI
gAya(ttrI)trI¦ strI gAyantaM trAyate trE--ka, gIyate'nena
gE--GaY yaR ni0 hrasvaH gayaH prARasta trAyate trE-
ka vA . zaqakzarapAdake CandoBede “uktA'tyuktA
taTA maDyA pratizWA'nyA supUrvikA . gAyatryuzRigamuzwup
ca vfhatI paNktireva ca” vf0 ra0 . asyAH pAde laGuguru-
BedaniveSanaBedAt catuHzazwirBedAH . tezAM maDye Beda-
trayasya viSezanAmAni tanumaDyA SaSivadanA vasumatIti
tatroktAni . itaraBedAnAM tu viSezanAmABAve'pi
fgvedAdO bAhulyenodAharaRAt tezAM gAyatrICanda-
skatvam . iyAMstu BedaH lOkikacCandasi zaqakzarapAdena
catuScaraRatA vede azwAkzarapAdatvena tripAdatayA samazwyA
caturviMSAkzaratA . yaTA “agnimIle purohitam
yajYasya devatamftvijam . hotAra ratnaDAtamam” ityAdO
ataeva kAtyA0 sarvAnukragaRikAyAM 5 a0 “aTa CandAMsi
gAyatryuzRiganuzwubvfhatItyAdinA CandonAmAnyaBi-
DAya caturviMSAtyakzarAdIni caturuttarARIti gAyatryA-
dInAM samazwyakzarasaMKyAmuktvA “praTamaM CandastripadA gA-
yatrI” iti sA lakzitA . tenAzwakzarapAdatayA tripAdatve
caturviMSAkzaratA iti . anAdeSe ca sarvAsAM gAyatrIcCa-
ndaskAnAmfcAmagnidevatA “aTAtra cCandodevatA gAyatryA
agniH” iti tatrokteH gAyatrIcCandasaSca yaTA'zwAkzara-
pAdatA taTA tA0 vrA0 BAzyayordarSitam .
<P>“sADyA vE nAma devA AsaMste sarve yajYena saha
svargalokamAyaMste devASCandAMsyakruvan somamAharateti
te jagatI prAhiRvan sA trIRyakzarARi hitvEkA-
kzarA BUtvA''gacCat, trizwuBaM prAhiRvan sEkamakzaraM hitvA
tryakzarA BUtvAgacCad gAyatrIM prAhiRvaMScaturakzarARi
vE tarhi CandAMsyAsan sA tAni cAkzarARi harantyA
gacCadazwAkzarA BUtvA” tA0 brA0 “pUrvaM sADyAKyA devA Asan
te sarve yajYena sopakaraRena somAdisADanamAdAyEva
svargaM lokamAyannagaman te prasidDA vasvAdayo devAH AdO
svargasADanayajYArTasomaharaRAya CandAMsi gAyatryAdIni
“yUyaM somaM dyulokAt Aharata” ityuktavantaH tAnyapi
taTEvANgIcakruriti SezaH taToktAste jagatIM prAhiRvan
aprErayan sA tatratyEH somapAlEH saha yudDA trIRyakza-
rARi hitvA ekAkzarA BUtvA punardevAnAgacCat caturu-
[Page2579-b+ 38]
ttarARi vE tarhi CandAMsi vakzyati tadaBiprAyakamidaM pu-
naste trizwuBaM prAhiRvan sApi pUrvavat somapAlezyeka-
makzaraM hitvA tryakzarA BUtvA punarAgacCat te punargAyatrIM
prAhiRvan CandAMsi sarvARi caturuttarARyAsan ataH
sA gAyatrI dyuloke somarakzakEH kfzRapraBftiBirjitAni
jagatItrizwuBoScaturakzarARi harantI azwAkzarA BUtvA
AgacCat” BA0 .
2 gAyatrICandaske upanayanANge gantraBede ca .
CandaHSAstre zaqakzarapAdaM hi kando gAyatrISabdeno-
cyate . sarvavede'pi zaqakzarayuktapAdakAbahavomantrAH santi .
sarve'pi te gAyatrIrUpatayA vaktuM Sakyante . kintu yaTA,
“paNkAjjAyate” iti vyutpattyA paNkajaSabdaH paNkaja-
nikartftvayuktasya padmasyEva boDakaH paNkajAtAnAmanyezAM
kumudAdInAmaboDakaH, evaM gAyatrISabdo'pi yogarUQyA-
mantraBedasyeva boDakaH . vastuvo'nyavyutpattimattvenA-
syA mantramedavoDakatvam . yaTAha, vyAsaH “gAyantaM
trAyate yasmAt gAyatrIyaM tataH smftA” .
svopAsakatrARakarttfbrahmapratipAdakatayA'pi uktamantraviSeza
eva gAyatrIrUpatayocyate . yadyapi gAyatryAH zaqakzara-
pAdatayA caturzu caraRezu 24 caturviMSatyakzarAvaSakyatvaM
kintu, anyagAyatrIcCandaskAnAM mantrARAmivAsmin 24
caturviMSatyakzarABAvastaTApi dyOrityatreva vareRyapade
varRaviSlezeRa 24 caturviMSatisaMKyA paripUryyA . vakzya-
mARavfhadAraRyakamADavaBAzyeca “dyOrityatra diOriti
varRaviSleze sati vareRyamityatra vareRIamiti
varRaviSlezeRa vyaktamuktam . asyASca azwAkzara-
pAdatayA ekEkacaraRasya BUByAdirUpatA, gayanAma-
prARatrAtftayA gAyatrISabdaniruktiSca vfhadAraRya-
kabrAhmaRe darSitA yaTA, “BUmirantarikzaM dyOri-
tyazwAvakzarARi, azwAkzaraM ha vA ekaM gAyatrye pada-
metaduhEvAsyA etat sa yAvadezu lokezu tAvadDa jayati
yo'syA etadevaM padaM veta . fco yajUMzi sAmAnIti
azwAvakzarARi azwAkzaraM vA ekaM gAyatryE padameta-
duhEvAsya etat sa yAvatIyaM trayI vidyA tAvanna
jayati yo'syA evadevaM padaM veda . prARo'pAno
vyAnaH (viAnaH) ityazwAvakzarARi azwAkzaraM ha vA ekaM
gAyatryE padametaduhEvAsyA eyat sa yAvadidaM prARiti
tadDa jayati yo'syA etadevaM padaM veda . aTAsyA
[Page2580-a+ 38]
etadeva turIyaM darSataM padaM parorajA ya eza tapati
yadvE caturTaM tatturIyaM darSataM padamiti dadfSe iva eza
parorajA iti sarvam hyeza raja uparyyupari tapati
evaM hEza SriyA yaSasA tapati yo'syA etadevaM
padaM veda . sEzA gAyatrI etasmiMsturIye darSate pade
parorajasi pratizWitetyAdi . tadvEtat satyaM bale prati-
zWitaM prARo vE balaM tat prARe pratizWitamityAdi .
sA hEzA gayAMstatre prARA vE gayAstAn prARAMstatre
yasmAd gayAMstatre tasmAd gAyatrI nAma . sa yAme-
vAmumanvAhEzEva sA, sa yasmA anvAha tasya prARAMstrA-
yate” . “brahmaRo hfdayAdyanekopADiviSizwasyopAsa-
namuktamaTedAnIM gAyatryupADiviSizwasyopAsanaM vakta-
vyamityAraByate sarvacCandasAM hi gAyatrIcCandaH praDAna-
BUtaM tatprayoktfgayatrARAt ga yatrIti vakzyati .
na cAnyezAM CandasAM prayoktfprARatrARasAmarTyaM
prARAtmaBUtA sA, sarvacCandasAM cAtmA prARaH, “prARaSca
kzataH trARAt kzattram” ityuktaM prARaSca gAyatrI
tasmAt tadupAsanamevaM viDitsyate dvijottamatvahetutvAcca
“gAyatryA brAhmaRamasfjata, trizwuBA rAjanyaM jagatyA
vESyamiti” dvijottamasya dvitIyaM janma gAyatrI-
nimittaM tasmAt praDAnA gAyatrI brAhmaRyAdyarTA .
“yo brAhmaRAn aBivadanti sa brAhmaRaH vipApo-
virajA vicikitso brAhmaRo Bavati” ityuktena
paramapuruzArTasambanDaM brAhmaRasya darSayati tacca brAhvaRatvaM
gAyatrIjanmamUlamato vaktavyaM gAvatryAH satattvaM,
gAyatryA hi yaH sfzwo dvijottamo niraNkuSa evo
ttamapuruzArTasADane'Dikriyate tatastanmUlaH paramapuruzA-
rTasambanDastasmAdetadupAsanaviDAnAyAha BUmiH antarIkzaM
dyOH (diOH) ityetAni azwO akzarARi, azwAkzaram
azwAvakzarARi yasya tadidam azwAkzaraM havE prasidDAvadyota-
cO . ekaM praTamaM gAyatryE, gAyatryAH padaM pAdaH praTamo
BUmyAdilakzaRaH trElokyAtmAzwAkzaratvasAmyAt evam e-
tat trElokyAtmakaM gAyatryAH praTamaM padaM yo veda tasyEtat
Palam sa vidvAn yAvat kiYcidezu trizu jetavyaM tAvat
sarvaM ha jayati yo'syA etadevaM padaM veda . taTA
fcaH, yajUMzi, sAmAni, iti trayInAmAkzarARi e-
tAnyapyazwAveva taTEvAzwAkzaraM ha vA ekaM gAyatryAH dvi-
toyam padaM etaduhavAsyA etad yadfgyajuHsAmala-
[Page2580-b+ 38]
kzaRam azwAkzaratvasAmyAt evaM sa yAvatI iyaM trayI
vidyA trayyA vidyayA yAvat PalajAtamApyate tAvadDa
jayati yo'syA etat gAyatryAstrEvidyalakzaRaM padaM
veda . taTA prARaH, apAnaH (viAnaH) vyAnaH etA-
nyapi prARAdyaBiDAnAkzarARi azwO tacca gAyatryA-
stftIyaM padaM yAvadidaM prARijAtaM tAvadDa jayati yo-
'syA etadevaM gAyatryAstftIyaM padaM veda . aTAnantaraM
gAyatryAstripadAyAH SabdAtmikAyAsturIyaM padamucyate
aBiDeyaBUtam . asyAH prakftAyAH gAyatryAH etadeva
vakzyamARaM turIyaM darSataM padam parorajA ya eza tapati
turIyamityAdi vAkyapadArTaM svayameva vyAcazwe SrutiH .
yad vE caturTaM prasidDaM loke tadiha turIyaSabdenABi-
Goyate . darSataM padamityasya ko'rTaH? ityucyate
dadfSa iva dfSyata iva hi sUryyamaRqalAntargataH puruzaH
ato darSataM padamucyate . parorajAH ityasya padasya
ko'rTaH? ityucyate sarvvam samastam u hi eza maRqa-
lAntargataH puruzaH, rajaH rajojAtaM samastaM lokami-
tyarTaH uparyyuparIti vIpsA sarvvalokADipatyajYApa-
nArTA . nanu sarvvaSabdenEva sidDatvAt vIpsAnarTikA,
nEza dozaH yezAmuparizwAt savitA dfSyate tadvizayaH
eva sarvaSabdaH syAdityASaNkAnivfttyarTA vIpsA “ye
cAmuzmAt parAYco lokAstezAYcezwe devakAmAnaYceti”
SrutyantarAt tasmAt sarvAvaboDArTA vIpsA . yaTAsO
savitA sarvADipatyalakzaRayA SriyA yaSasA ca KyAtyA
tapati evaM hEza SriyA yaSasA ca tapati yo'syA eta-
devaM turIyaM darSataM padaM veda . sEzA tripAdA uktA yA
trElokyatrEvidyaprARAdyAtmikA gAyatrI, etasmit caturTe
turIye darSate pade parorajasi pratizWitA, mUrttAmUrtta-
rasatvAdAdityasya, rasApAye hi vastu nIrasamapratizWitaM
Bavati yaTA kAzWAdi dagDasAraM tadvat . taTA mUrttAmUrttAtmakaM
jagat . tripadA gAyatrI ca AdityapratizWitA tadrUM-
patvAt . saha triBiH padEH tadDi turIyaM padaM satye
pratizWitam ityAdi . tadDi turIyapadASrayaM satyaM
bale pratizWitaM kiM? punastadbalamityAha prARo vE
balam tasmin prARe bale, pratizWita’ satyaM taTAcokte
sUtre, “tadotaYca protaYceti” tasmAt bale satyaM prati-
zWitamityAdi . sEzA gAyatrI prARaH ataH gAyatryAM
jagat pratizWitam yasmin sarve devAH ekIBavanti sarve-
[Page2581-a+ 38]
vedAH, karmARi PalAni ca sEzA gAyatrI prARarUpA
satI jagata AtmA sA hEzA gayAMstatre trAtavatI, ke?
punargayAH, ete prARAH vAgAdayo vE gayAH SabdakaraRAt
tAy tatre, sEzA gAyatrI tat yasmAt gayAMstatre
tasmAdgAyatrI nAma gayatrARAt gAvatroti praTitA .
sa AcAryya upanIya mARavakamazwavarzaM yAmeva amUM
sAvitrIM savitfdebatAkAm anvAha pacCaH ardDaSaH
samastAYca ezEva sA sAkzAt prARo jagataH AtmA mARa-
vakAya samarpitA ihedAnIM nAnyA saH AcAryyaH yasmE
mARavakAya anvAha anuvakti tasya mARabaktasya gayAn
prARAn trAyate narakAdipatanAt” BA0
CAndogyopanizadi gAyatryA anyaTA nivacanapUrvakaM
zaqakzarapAdatvena catuzpa-datvaM vAgAdirUpeRa DyAtavyatvam
svapratipAdyabrahmAtmadvArA sarvvAtmakatvaYca darSitam .
“gAyatrI vA idaM sarvaM BUtaM yadidaM kiYca . vAgvE
gAyatrI vAgvA idaM sarvaM BUtaM gAyati ca trAyate ca .
yA vE sA gAyatrIyaM vAva sA yeyaM pfTivI aspAM
hIdaM sarvaM BUtaM pratizWitam etAmeva nAtiSIyate . yA
vE sA pfTivIyaM vAva sA yadidamasmin puruze SarIram
asmin hIme prARAH pratizWitA etadeva nAtiSIyante .
yadvEtat puruze SarIramidaM vAva tadyadidamasminnantaH-
puruze hfdayam asmin hIme prARAH pratizWitAH etadeva
nAtiSIyante . sEzA catuzpadA zaqviDA gAyatrI tade-
tadfcAByanUktam . tAvAnasya mahimA tatojyAyAMSca
puruzaH . pAdo'sya sarvABUtAni tripAdasyAmftaM divIti .”
Ca0 upa0 . “yata evamatiSayaPalEzA vrahmavidyA ataH
sA prakArAntareRApi vaktavyeti gAyatrI vA ityA-
raByate . gAyatrIdvAreRa cocyate brahma, sarva-
viSezarahitasya neti netItyAdiviSezapratizeDanamyasya
durbIDatvAt satsvanekezu CandaHsu gAyatryA eva brahmajYAna-
dvAratayopAdAnaM prADAnyAt .” (ityupakramya kiYci-
duktvoktam) “gAyatrIsAratvAcca brAhmaRasya mAtaramiva
hitvA gurutarAM gAyatrIM tato'nyat gurutara na prati-
padyate yayoktaM brahmApIti tasyAmatyantagOravasya prasidDa-
tvAt ato gAyatrImuKenEva brahmocyate . gAyatrI vE
ityavaDAraRArTo vESabdaH . idaM sarvaM BUtaM prARijAtaM
yata kiYca sTAvaraM jaNgamaM vA tatsarvaM gAyatryeva
tasyASCandomAtrAyAH sarvaBUtAtmatvamanupapannamiti gAyatrI-
[Page2581-b+ 38]
kAraRaM vAcaM SabdarUpAmApAdayati gAyatrIM, vAgve
gAyatrIti vAgvA idaM sarvaM BUtam gAyati ca SabdAyate
(asO gOrasAbaSvaH) iti trAyate ca rakzati “amuzmAt
mA BEzIH kiM? te BayamutTitamityAdi” sarvato BayA
nnivarttyamAno vAcA trAtaH syAt . yat vAk, BUtaM
gAyati ca trAyate ca gAyatryeva tad gAyati ca trAyate
ca vAco'nanyatvAt gAyatryAH, gAnAt trARAcca gAyatrI-
tvam . yA vE sEvaMlakzaRA sarvaBUtarUpA gAyatrI iyaM
vAva sA yeyaM pfTivI, kaTaM? punariyaM pfTivI
gAyatrItyucyate? sarvaBUtasambanDAt kaTaM sarvaBUta-
sambanDaH? tasyAM pfTivyAM hi yasmAt sarvaM sTAvaraM
jaNgataYca BUtaM pratizWitam etAmeva pfTivIM nAtiSIyate,
nAtivarttate ityetat . yaTA gAnatrARAByAM BUtasambanDo
gAyatryA evaM BUtapratizWAnAt BUtasambanDAdvA pfTivI
ato gAyatrI pfTibI . yA vE sA pfTivI gAyatrIyaM
vAva sA idameva, tat kim? yadidamasmin puruze
kAryyakAraRasaNGAte jIvati SarIraM, pArTivatvA-
cCarIrasya gAyatrItvamucyate? asmin hIme prARAH
BUtaSabdavAcyAH pratizWitAH . ataH pfTivIvat BUta-
SabdavAcya--prARapratizWAnAt SarIraM gAyatrI etadeba
yasmAcCarIraM nAtiSIyante prARAH . yadDEtat puruze
SarIraM gAyatrI vAva tat yadidamasmin antarmaDye
puruze hfdayaM puRqarIkAKyametat gAyatrI kaTam?
ityAha asmin hIme prARAH pratizWitAH ataH SarIra-
vat gAyatrI hfdayam etadeva nAtiSIyante “prARo
hi pitA prARo mAtA” “ahiMsan sarvABUtAnIti”
SruteH BUtaSabdavAcyAH prARAH . sEzA catuzpadA zaqa-
kzarapAdacCandorUpA satI Bavati gAyatrI zaqviDA
vAgBUtapfTivISarIrahfdayaprARarUpA satI zaqviDA
Bavati . (kiYcidatItyoktam) tadetasminnarTe etadgAya-
tryAKya brahma gAyatryanugataM gAyatrImuKenoktam fcApi
mantreRa aByanUktaM prakASitam . tAvAn asya gAya-
tryAKyasya brahmaRaH samastasya mahimA viBUtivistAraH
yAvAn catuzpAd zaqviDaSca brahmaRo vikAraH, pAdaH
gAyatrIti vyAKyAtaH . atastasmAdvikAralakzaRAt gAya-
tryAKyAt tato jyAyAn mahattaraSca paramArTasatyarUpo'-
vikAraH puruzaH sarvapUraRAta puriSayanAcca . tasyAsya
pAdaH sarvA sarvARi BatAni tejo'bannAdIni sasTAvara-
[Page2582-a+ 38]
jaNgamAni . tripAd trayaH pAdA asya so'yaM tripAd
amftaM puruzAKyaM samastasya gAyatrAtmakasya dyotanavati
svAtmanyavasTitamityarTaH” SA0 BA0 . mAtftojanmavatAmapi
sAvitryA dvitIyajanmADAnAt dvijAnAM dvijatvam .
yajjanmEva hi sakalapuruzArTaheturiti manvAdiSAstre
prasidDam . yaTA, manuH “AcAryyastrasya yAM jAtiM
viDivadvedapAragaH . utpAdayati sAvitrI sA satyA
sA'jarA'marA . tatra yad vrahmajanmAsya mOrYjavanDana-
cihnitam . tatrAsya mAtA sAvitrI pitA cAcAryya
ucyate” . yadyapi parameSvaraH sarvatrAminnarUpatayA vartta-
mAnastaTApi samupAsane eva viSizwaPalapradaH nAnyaTA
idamapi dfzwAntatayA yogiyAjYavalkyena kaTitam
“gavAM sarpiH SarIrasTaM na karAtyaNgapozaRam . niHsUtaM
karmmasaMyuktaM punastAsAM tadOzaDam . evaM sahi SarI-
rasTaH sarpirvat parameSvaraH . vinA copasanAdeva na
karoti hitaM nfzu” . gAyatryASca svavAcyabrahmaRA
sahABedAt prASastyamAha vyAsaH “na BinnAM prati-
padyeta gAyatrIM brahmaRA saha . so'hamasmItyupAsIta
viDinA yena kenacit” . “gAyatrIsTaBargapadapratipAdya
ISvaraH ahaM jIvarUpo'smi BavAmIti jIveSvarayo-
rahaNkAraprativimbitatvopADirahitena cidrUpeREkyaM BAva-
yan upAsIta” iti raGunandanaH . tatra satsvapi para-
mavrahmaRa upAsanAyA bahuzUpAyezu gAyatryeza taduprA-
sanAyAH praDAnopAyaH iti prAgdarSitezu SAstrezu
prasidDam . viSezataH, gAyatryarTaH paraM brahma etadarTamapi
anena mantreREva upAsanA SreyaskarI “praRava-
vyAhftiByAYca gAyatryA tritayena ca . upAsyaM paramaM
brahma AtmA yatra pratizWitaH . vAcyaH saISvaraH prokto
vAcakaH praRavaH smftaH . vAcake'pi ca vijYAte vAcya
eva prasIdati” yogISvaravAkyena taTABiDAnAt .
<P>“gAyatryAH 24 caturviMSatyakzarARAM yaTA BAvanA
kAryyA, taTA brAhmaRasarvasve vizRuDarmottare darSitaM
yaTA “karmendriyARi paYcEva paYca budDIndiyARi ca .
paYca budDIndriyArTASca BUtAnAM cEva paYcakam . manovudDi-
staTEvAtmA avyaktaYca yaduttamam . caturviMSatiretAni
gAyatryA akzarARi ca . praRavaM puruzaM vidDi sarvagaM
paYcaviMSakam .” anena paYcaviMSatitattvarUpatayA sapraRa-
vagAyatryakzarARAM DyeyatoktA . tatra pratyakzaraM devatABeda-
[Page2582-b+ 38]
mAha yogiyAjYavalkyaH . “akzaraRAntu dEvatyaM sampra-
vakzyAmyataH param . AgneyaM (tat) praTamaM jYeyaM vAya-
vyaYca (sa) dvitIyakam . tftIyaM (vi) sUryyadEvatyaM caturTaM
(tuH) vEdyutaM taTA . paYcamaM (va) yamadEvatyaM vAruRaM
(re) zazWamucyate . bArhaspatyaM saptamantu (R) pArjjanyama-
zwamaM (yam) viduH . EndraM tu navamaM (Ba) jYeyaM gAnDarvaM
daSamaM (rgaH) taTA . pOzRamekAdaSaM (de) proktaM mEtrAva-
ruRaM dvAdaSam (ba) . tvAzwraM trayodaSaM (sya) jYeyaM vAsa
vantu caturddaSam (DI) . mArutaM paYcadaSakaM (ma) sOmyaM
zoqaSakaM (hi) smftam . saptadaSaM (Di) tvANgirasaM
vESvadevamataH param . (yaH) . ASvinaYcEkonaviMSaM (yaH)
prajApatyantu viMSakam (naH) . sarvadezamayaM proktamekaviMSa
(pra) mataH param . rOdraM dvAviMSakaM (ca) proktam trayo-
viMSantu (da) brAhmakam . vEzRavantu (yAt) caturviMSametA
hyakzaradevatAH . japyakAle tu saMsmftya tAsAM sAyujyatAM
vrajet” .
“tasyASca vedasAratA--nAnASAstre darSitA yaTA
<P>“azwAdaSasu vidyAsu mImAMsA'tigaroyasI . tato-
'pi tarkaSAstrARi purARaM teBya eva ca . tato'pi
DarBaSAstrARi teByo gUrvI Srutirdvija . tato'pyupani-
zacCrezWA gAyatrI ca tato'DikA . durlaBA sarvamantrezu
gAyatrI praRavAnvitA . na gAyatryaDikaM kiYcittrayIzu
parividyate . na gAyatrIsamo mantro na kASI sadfSI
purI . na viSveSasamaM liNgaM satyaM satyaM punaH punaH .
gAyatrI vedajananI gAyatrI brAhmaRaprasUH . gAyantaM
trAyate yasmAdgAyatrIti pragIyate . vAcyavAcakasambanDo
gAyatryAH saviturdvayoH . vAcyo'sO savitA sAkzA-
dgAyatrI vAcikA parA . praBAvenEva gAyatryAH kza
triyaH kOSiko vaSI . rAjarzitvaM parityajya brahmarzi-
padamIyivAn . sAmarTyaM prApa cAtyuccEranyadBuvanasarjane .
kiM kiM na dadyAdgAyatrI samyagevamupAsitA . na brA-
hmaRo vedapAWAnna SAstrapaWanAdapi . devyAstrikAlamaByA-
sAtbrAhmaRaH syAd dvijo'nyaTA . gAyatryeva paro
vizRurgAyatryeva paraH SivaH . gAyatryeva paro brahmA
gAyatryeva trayI yataH” kASI0 .
<P>itTaM bahuviDaSAstre gAyatrI sarvezAM vedAnAM sArAM-
SatayA sarvABIzwa hetutayA ca prasidDA . yadajYAne brA-
hmaRyahAnirBavati . seyaM vedatraye'pi sumAnarUpA” .
[Page2583-a+ 38]
manuH “akAraYcApyukAraYca makAraYca prajApatiH . vedatrayAnni
raduhatBUrBuvaH svaritIti ca! . triBya eva tu vedeByaH
pAdaM pAdamadUduhat” . manuyamavfdDavavizWAH “oNkA-
rapUrvikAstisro mahAvyAhftayastaTA . tripadA cEva gA-
yatrI vijYeyaM brahmaRo muKam .” japedityanukfzya Cando-
gapariSizwam “sarvezAM vedAnAM guhyopanizatsAraBUtAM
tato gAyatrIMm .” yogiyAjYavalkyaH “gAyatroYcEva
vedAMSca tulayA samatolayan . vedA ekatra sANgAstu
gAyatrI cEkataH sTitA .” sa eva “sAraBUtAstu
vedAnAM guhyopanizado matAH . tAByaH sArastu gAyatrI
tisro vyAhatayastaTA .” sa eva “oNkArapUrvikA-
stisro gAyatrIM yaSca vindati . caritabrahmacaryyaSca sa
vE Srotriya ucyate .” sa eva “etayA jYAtayA sarvaM
vANmayaM viditaM Bavet . upAsitaM Bavettena viSvaM
Buvanasaptakam .” sa eva “evaM yastu vijAnAti
gAyatrIM brAhmaRastu saH . anyaTA SUdraDarmA syAd vedA
nAmapi pAragaH .” sa eva “ajYAtvA cEva gAyatrIM
brAhmaRyAdeva hIyate . apavAdena saMyukto Bavet Sruti
nidarSanAt .” kOrmam “kriyAhInasya mUrKasya mahA-
rogiRa eva ca . yaTezwAcaraRasyAhurmaraRAntamaSOca-
kam .” mUrKasya sArTagAyatrIrahitasyeti SudDitattve raGu-
nandanaH . gAyatrIrahitasyetyanye . tasyAH sanDyArUpa-
tayA upasyatApi yaTAha, yogiyAjYavalkyaH “yA
sanDyA sEva gAyatrI dviDA BUtA vyavasTitA . sanDyA
upAsitA yena vizRustena upAsitaH .” vyAsaH
“gAyatrI nAma pUrvAhRe sAvitrI maDyame dine . sarasvatI
ca sAyAhne sEva sanDyA trizu smftA . pratigrahAnnado-
zAcca pAtakAdupapAtakAt . gAyatrI procyate tasmAt
gAyantaM trAyate sadA . savitfdyotanAt sEva sAvitrI pari-
kIrttitA . jagataH prasavitftvAt vAgarUpatvAt sarasvatI” .
fzyaSfNgaH “sarvAtmanA hi yA devI sarvaBUtezu saMsTitA .
gAyatrI mokzaheturvE mokzasTAnamalakzaRam” kUrmapurARam
“gAyatrI vedajananI gAyatrI lokapAvanI . na gAyatryAH
zaraM japyametadvijYAnamucyate .” yogiyAjYabalkyaH
“gAyatrI vedajananI gAyatrI pApanASinI . gAyatryAstu
paraM nAsti divi ceha ca pAvanam . hastatrARapradA
devI patatAM narakArRave . tasmAttAmaByasennityaM brAhmaRA-
'nudaye SuciH . gAyatrIM nirataM havyakavyezu viniyoja-
[Page2583-b+ 38]
yet . tasminna tizWate pApamabvinduriva puzkare .” sa eva
“gAyatryAH padamardDantu fco'rdDamfca eva vA . brahma-
hatyAsurApARaM gurudArABimarzaRam . yaccAnyat duzkftaM
sarvaM punAtItyAha vE manuH .” sa eva “yajYadAnarato vidvAn
sANgavedasya pAWakaH . gAyatrIDyAnapUtasya kalAM nArhati
zoqaSIm .” vfhadbizRuH “etayarcA visaMyuktA kAle
ca kriyayA svayA . viprakzatriyaviqyonirgarhaRIyA tu
sADuzu .” agnipurARam “gAyatrIM japate yastu dvO-
kAlO brAhmaRaH sadA . asatpratigrahItApi sa yAti
paramAM gatim .”
gAyatryASca sarvaCandasAM praDAnatvAt “gAyatrICanda-
sAmapi” gItAyAM BagavadviBUtitvamuktam . 3 Kadiravfkze
amaraH . Kadirasya ca “sA gAyatrI somamA-
harat” ityupakrame “KadireRa somamAcaKAda”
tasmAt Kadira iti” Sata0 brA0 6 . 2 . 9 gAyatryA
somaharaRena tatpAne sADanatvAd gAyatrItvam . gAyatraM
gAyatrIsambanDi somaharaRamastyatra pAnasADanatvena gA-
yatra + ini . gAyatrin ityapi tatrArte vEdyakam “uBe
haridre suradAruSuRWIM gAyatrisAraM ca pibet samA-
nam” suSrutaH . “vahnigAyatriRAM taTeti” vEdyakAt ina-
nto'pi tatrArTe pu0 BAnudIkzitaH . puMsAhacaryyAt amaravA-
kyasya puMliNgaparatOcityAt taTAtvam . “gAyatrI Kadire
strI syAt” iti raBasokteH “gAyatrI drupadAdevICandoBit
Kadirezu ca” kozAntarAcca strItvam NIbantatA ca .
gAyatryA fcopAsyAyAM 4 devatAyAm . sA ca ekApi
prAtarAdikAlaBedena gAyatrI--svAvitrI sarasvatIti--nAmatra-
yayutA tatra prAtarupAsyA gAyatrIti saMjYA'nupadamu-
ktam . 5 durgAyAM ca “gAyanAdgamanAdvApi gAyatrI tri 6
SArcitA” devIpu0 devInAmaniruktI . gAyatryA idam
aR . 6 gAyatra gAyatracCandasi na0 “gAyatracCandAhyagniH”
tA0 brA0 8 . 8 . 6 . gAyatracCando'BimAnI agniH” BA0 .
“Azwade gAyatreRa CandasA” yaju0 11 . 9 . gAyatryA-
hftaH aR . gAyatryA hfte 7 somaBede pu0 tadDaraRa
kaTA'gre uktEva “gAyatrastrEzwaBaH pANkto jAgataH SANka-
rastaTA” suSrute somaBedakaTane . tatsTAnaYca tatrEvoktaM
“kASmIrezu saro divyaM nAmnA kzudrakamAnasam . gAya-
trastrEzwuBaH pANkto jAgataH SANkarastaTA . na tAn
praSyantyaDarmmizWAH kftaGnAScApi mAnavAH . Bezaja-
[Page2584-a+ 38]
dveziRaScApi brAhmaRadveziRastaTA” . gAyatryA idam
aR . gAyatra 8 gAyatrIsambanDini tri0 9 gAyatrI-
cCandaske stotrAdO na0 . gAyatrIM tacCandaskAmfca-
maDikftya gItaM sAma aR . gAyatryAmfcigeye 10 sAma-
Bede . “svAdizWayA madizWayA” ityekaM sUktaM tasmin
gAyatryastisra fcaH tatra gAyatraM saMhitaM ceti dve sA-
manI” sA0 sa0 BAzyam . “fcA stomaM samardDaya gAya-
treRa raTantaram vfhadgAyatravarttani! svAhA” yaju0 11 . 8 .
gAyatreRa sAmnA, gAyatraM sAmaM varttanirmArgosyAH vedadI0
“imAM gAyatravarttaniM juzeTAM suzwutiM mama” f0 8 . 38 .
6 . “gAyatavarttaniM gAyatrasAmamArgAM suzwutiM SoBanAM stu-
tim” BA0 . “svAhA gAyatravepase” f0 1 . 142 . 12 . gAyatraM
sAma vepo rUpaM yasyAH” BA0 . gAyatrasadfSatvAt 11 praSa-
sye ca “huve gAyatravepasam” 8 . 1 . 10 . “gAyatravepa-
sam praSasyavegAm” BA0 . gAyatrasAmna upasanA prakArAdi
CA0 u0 darSitam yaTA
“manohiNkAro vAk prastAraScakzurudgITaH SrotraM pratihAraH
prARo niDanametadgAyatraM prARezu protam . sa ya evameta-
dgAyatraM prARezu protaM veda prARI Bavati sarvamAyureti
jyogjIvati mahAn prajayA paSuBirBavati mahAn kIrttyA,
mahAmanAH syAttadvratam” CA0 u0 . “mano hiNkAro manasaH
sarvakaraRapravfttInAM prATamyAt . tadAnantaryyAdvAk prastAraH,
cakzurudgITaH SrEzWyAt . SrotraM pratihAraH pratihAryyatvAt,
prARo niDanaM yaToktAnAM prARe niDAnAtsvApakAla .
etadgAyatraM sAma prARezu protam gAyatryAH prARasaMstuta-
tvAt . sa ya evametadgAyatraM prARezu protaM veda prARI
Bavati avikalakaraRo BavatItyetat . sarvamAyureti “SataM
varzARi sarvamAyuH puruzasyeti” SruteH . jyogujjvalaM
jIvati . mahAn Bavati prajAdiBirmahAMSca kIrttyA .
gAyatropAsakasyEtadvrataM Bavati yanmahAmanAstvakzudracittaH
syAdityarTaH” SA0 BA0 .
<LEND>
