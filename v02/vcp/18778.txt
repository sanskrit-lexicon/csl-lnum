<L>18778<pc>2791,a<k1>GAtaka<k2>GAtaka
GAtaka¦ tri0 GAtayati hana--Rvul . hananakarttari . “anu-
mantA viSasitA nihantA krayavikrayI . saMskarttA copa-
harttA ca KAdakaSceti DAtakAH” manuH . atra KAdaka-
syApi GAtakatvamuktaM mitAkzarAyAM tu karttaprayojakA-
dInAM GAtakatvaM samarTitaM yaTA
“hantirayaM prARaviyogakare vyApAre rUQaH . yadvyApAra-
samanantaraNkAlAntare vA kAraRAntaranirapekzaH prARa-
viyogo Bavati sa brAhmaRaM hatavAniti brahmahA” .
“taTASabdaH prakAravacano'nugrAhakaprayojakAdikarttfsaM
grahArTaH . anugrAhakaSca yaH palAyamAnamamitramuparunDan
pareByaSca hantAramparirakzan hanturdraQimAnamupajanayannupa-
[Page2791-b+ 38]
karoti sa ucyate . ataeva manunA anugrAhakasya
hiMsAPalasambanDo darSitaH “bahUnAmekakAryARAM sarve-
zAm SastraDAriRAm . yadyekoGAtayettatra sarve te GAtakAH
smftAH” iti . taTA prayojakAdInAmapyApastambena Pala
sambanDa uktaH “prayojayitA'numantA karttA ceti svarga
naraMkaPalezu karmmasu yoBUya AraBate tasmin PalaviSezaH”
iti . tatrApravfttasya pravarttakaH prayojakaH sa ca tri
prakAraH . AjYApayitA'ByarTayamAna upadezweti . tatrAjYA-
payitA nAma svayamuccaH sannIcamBftyAdikaM yaH prezayati
madIyamamitraYjahIti sa ucyate . aByarTayamAnastu yaH
svayamasamarTaH prArTanAdinA macCatruM vyApAdayeti samarTaM prava-
rttayati so'BiDIyate . anayoSca svArTasidDyarTameva prayo-
ktftvam . upadezwA punaH tvaM SatrumitTaM vyApAdayeti
marmodGAwanAdyupadeSapuraHsaramprerayan kaTyate . tatra ca
prayojyagatameva Palamiti tezAmBedaH . anumantA tu
pravfttasya pravarttakaH sa ca dviprakAraH kaScit svArTasidDyarTa
manujAnAti kaScitparArTamiti . nanvanumananasya kaTaM
hiMsAhetutvaM na tAvat prARaviyogotpAdanena, tasya
sAkzAtkarttfvyApArajanyatvAt nApi prayojakasyeva sAkzAt
kartfpravfttyutpAdanadvAreRa, pravfttasya pravarttakatvAt . na ca
sADu tvayA vyavasitamiti pravfttamevAnumanyata iti SaNka-
nIyam . tAdfSasyAnumananasya hiMsAmpratyahetutvAdvyarTa-
tvAcca . ucyate yatra hi rAjAdipAratantryAt svayaM manasA
pravftto'pi pravfttivicCedAdAgAmidaRqaBayAdvA SiTilapra-
yatno rAjAdyanumatimapekzate tatrAnumatirhantuH pravfttimupo-
dvolayantI hisAPalamprati hetutAM pratipadyate . taTA yo'pi
Bartsanena tAqanaDanApahArAdinA parAn kopayati so'-
pi maraRahetuBUtamanyUtpAdanadvAreRa hiMsAheturBavatyeva .
ataeva vizRunoktam “AkruzwastAqitovApi DanErvApi
viyojitaH . yamuddiSya tyajet prARAMstamAhurbrahmaGAtakam” .
taTA “jYAtimitrakalatrArTaM suhftkzetrArTameva ca . yamu-
diSya tyajet prARAMstamAhurbrahmaGAtakamiti” . na ca
kftezvapyAkroSanAdizu kasyacinmanyUtpattyadarSanAdakAraRa-
teti SaNkanIyam puruzasvaBAvavEcitryAt ye'lpatare-
RApi nimittena jAtamanyaboBavanti tezvavyaBicAra
iti nAkAraRatA . etezAYcAnugrAhakaprayojakAdInAM
pratyAsattivyavaDAnApekzayA vyApAragatagurulAGavA-
pekzayA ca PalagurulAGavAt prAyaScittagurulAGavambodDa-
[Page2792-a+ 38]
vyam “yo BUya AraBate tasmin PalaviSezaH” iti
vacanAttaTAhyanugrAhakasya tAvat svayameva hiMsAyAM pravftta-
tvena svatantvakarpftve satyapi sAkzAtprARaviyoga-
PalakaKaNgaprahArAdivyApArayogitvABAvena sAkzAtkarpf-
vadBUyo hiMsAramBakatvABAvAdalpaPalatvamalpaprAyaScittaM
ca, prayojakasya tu svatantrakartfpravfttijanakatvena vyava-
hitatvAttato'lpaPalatvaM, prayojakAdInAM maDye parArTa
pravftterupadezwuralpaPalatvam . nanu prayojakasya hastasTA-
nIyatvAt prayojyasya na PalasambanDo yuktaH yadi para
prayuktyA pravarttamAnasyApi PalasambanDastarhi sTapatitaqAga
KanitfpraBftInAmapi mUlyena pravarttamAnAnAM svargAdi-
PalaprAptiprasaNgaH . ucyate . “SAstraPalamprayoktarIti”
nyAyenADikArikartfgataPalajanakA devakulataqAgani-
rmARAdayaH . na ca sTapatitaqAgaKanitrAdayI devakula-
taqAgAdikaraRAdizvaDikAriRo'syargakAmitvAt . atra
punaH paraprayuktyA pravarttamAnAnAmapyahiMsAyAmaDi-
kAritvAdBavatyeva tadvyatikramanibanDano dozaH .
anumantustu prayojakAdapyalpaPalatvamprayojakavyApArA-
dbahiraNgatvAllaGutvAcca anumananasya, nimittakarttuH punarA-
kroSakAdeH pravfttihatuBUtamanyujanakatvena vyavahitatvA-
nmaraRAnusanDAnaM dinA pravfttatvAccAnumantuH sakASAdalpa-
Palatvam . nanu yadi vyavahitasyApi kAraRatvantarhi
mAtApitrorapi hantfpuruzotpAdanadvAreRa hananakarvftva
prasaNgaH . ucyate nahi pUrvaBAvitvamAtreRa kAraRatvam
akAraRasyApi taTA BAvitvApatteH . yat Kalu svarU-
pAtiriktakAryotpattyanuguRavyApArayogi Bavati tadDi-
kAraRaM, “yadi raTantarasAmA somaH syAdEndravAyavAgrAn
grahAn gfhRIyAditi” raTantarasAmatEva kratIrEndravAya-
vAgratAka raRuM” na hi tatra somayAgaH svarUpeRa kAraRaM
vyaBicArAt . na ca pitrostAdfgviDakAraRalakzaRa
yogitvamiti nAtiprasaNgaH . anenEva nyAyena DarmABi-
sanDinA nirmitakUpavApyAdO pramAdapatitavrAhmaRAdi
maraRe KAnayiturdozABAvaH . na hi kUpo'nena KAnitaH
ato'hamAtmAnaM vyApAdayAmItyevaM kUpaKananaMnimitta-
vyApAdanaM yaTA''kroSAdO ataH kUpakarturapi kAraRa-
Kameva na punarhiMsAhetutvamiti mAtApivftulyatEva .
taTA kvacisatyapi hiMsAnimittatAyogitve paropakArArTa
pravfttO vacanAddozABAvaH yaTAha saMvarttaH “banDane go-
[Page2792-b+ 38]
ScikitsArTe gUQagarBavimocane . yatne kfte--vipattiScet
prAyaScittaM na vidyate . ozaDaM snehamAhArandadadgo
brAhmaRAdizu . dIyamAne vipattiH syAnna sa pApena lipyate .
dAhacCedasirABedaprayatnErupakurvatAm . prARasantrARa
sidDyarTaM, prAyaScittaM na vidyate” iti . etaccadAnaM nidAna
nipuRaBizagvizayam . itaratra “BizagmiTyA caran dApyaH”
ityatra dozo darSitaH . yatra tu manyunimittAkroSanAdi
kamakurvato'pi nAma gfhItvonmAdAdinAtmAnaM vyApAdayati
tatrApi na dozaH . “akAraRaM tu yaH kaScit dvijaH prARAn
parityajet . tasyEva tatra dozaH syAnnatu yamparikIrttayediti”
smaraRAt . taTA yatrApyAkroSakAdijanitamanyurAtmAnaM
KaNgAdinA prahftya maraRAdarvAgAkroSanAdikftA DanadA-
nAdinA santozito yadi janasamakzamuccEH SrAvayati nAtrA-
kroSakasyAparADa iti tatrApi vacanAnna dozaH . yaTAha
vizRuH “uddiSya kupito hatvA tozitaH SrAvayetpunaH .
tasminmfte na dozo 'sti dvayorucCrAvaRe kfte” iti .
etezAYca prayojakAdInAM dozagurulaGuBAvaparyAlocanayA
prAyaScittaviSeza’ vakzyAmaH” mitA0 .
prAya0 vi0 tasya paYcaviDatvamuktaM yaTA
“prARaviyogaPalakavyApArobaDaH tannizpAdakatvaYca sAkzAt
paramparodAsInaM smftikAraparigaRitaM baDitvam ato
nezukArAdizvativyAptiH tacca paYcaviDaM smftisvarasAt
karttA prayojako'numantA anugrAhako nimittI ceti
yaTA ApastambaH “prayojayitA anumantA karttA ceti
sarvvesvarganarakaPalaBoktAro yoBUya AraBate tasminPale
viSezaH” . anugrAhakamAha yAjYavalakyaH “caredvrata
mahatvApi GAtArTaYcet samAgataH” taTA manuH “vahU-
nAmekakAryyARAM sarvvezAM SastraDAriRAm . yadyeko-
GAtakastatra sarvvate GAtakAH smftAH” . Bavizye “yadyekaM-
vahavo viprA Gnanti vipramanAgasam . tadezAM nizkftiM vacmi
SfRuzvekamanA guha! . tezAM yasya prahAreRa sa viproniDa-
naMgataH . sarasvatIpratisrotaH saYcaret pApaSudDaye” . saca-
dviviDaH . ekobaDyapratiroDakaH anyaH svalpapraharttA .
nimittinamAha vizRuH “anyAyena gfhItasvo nyAya-
marTayate tu yaH . yamuddiSya tyajet prARAMstamAhurbrahmaGA-
takam” . atra narAntaravyApAra vyavaDAnena baDanizpAdakaH
karttA yaH karttAraM kArayati sa prayojakaH so'pi dviviDaH .
ekaHsvato'pravfttameva padAtiM vetanAdinA baDArTaM pravarttayati
[Page2793-a+ 38]
aparaH svataHpravfttameva mantropAyopadeSAdinA protsAha-
yati . anumatidAtA anumantA anumatiSca dviviDA .
ekA yadviroDAdDananaM na samBavati tasya viroDinomayA
niroDaH karttavyEti yuktiranumatiH . aparA enaM hanmI-
tivacane SaktasyApratizeDaH . ataeva kAtyAyanaH “svaM-
dravyaM dIyamAnantu yat svAmI na nivArayet . fkTiBi-
rvA parervApi dattaM tenEva tadBfguH” dattamiti dAtumanumata-
mityarTaH . taTA “prArTyamAno'rTinA yatra yohyarTo na
viGAtitaH . dAnakAle'TavA tUzRIM sTitaH so'rTo'nu-
moditaH” . atrApratizeDa evAnumatiruktA . ataeva
“paravacanamapratizidDamanumataM BavatIti” nyAyavidaH .
GaDyasya palAyanAdiroDako'nugrAhakaH . uddeSyatve sati
hanturmanyUtpAdake nimittI . tatra prayojakasya kartf-
prayuktidvAreRa baDakAraRatvam anumantuSca hanturnirBayatvena
dfQataraprahArotpattidvAreRa, anugrAhakasya palAyanAdya-
samBavena hananIyasTEryyaM kurvvataH prahArasvarUpotpatti
dvAreRa kAraRatvaM, nimittino hantfmanyUtpAdanadvAreRa
iti prayojakAdInAM ca caturRAM vyavahitahanana
kAraRAnAm avAntaravyApAraprakAraBedAdBedaH . ataH
paYcaviDaM baDitvam” ..
tatojikanamataM pradarSya dUzayitvA svamataM tena darSitaM yaTA
“tasmAccetanAntaravyApArAvyavaDAnena DAtvarTanizpAdaka-
ScetanaH karttA, karmmakaraRAdikArakacakraprayoktA vA kartteti
sAmAnyena kartflakzaRaH . yaSca padAtidvArA vrAhmaRaM-
hanti tatra na padAteH karaRatvaM hananakarmmakAle kartfvyA-
pAravyApyatvABAbAt na vA tasyAvyavaDAyakatvaM pramARA
BAvAt KaNgasya tu vyabaDAyakatve'pi na dozaH tasya ceta
natyABAvAt na vA tasya vyavaDAyakatvaM hantfvyApAre
hantuH sAkzAdeva kAraRatvAt dvEDIBAvaPalanizpattO KaNga-
vyApArasya sahakAritAmAtram ataevASvena padAtinA ca
rAjA saYcaratIti satyapi cetanAntaravyApAre tasya saha-
kAritAmAtraM na tu vyavaDAyakatvaM svavyApAre rAjYaH
sAkzAtkAraRatvAt evaYca yajamAnasya svavyApAre yAge
devatoddeSena dravyatyAgalakzaRe sAkzAtkAraRatvameva
prakzepAdO ca tadaNge ftvigAdivyAparaH satre'pi
sADAraRadravyatyAgAt saptadaSAnAmeba karttftvam ekasya
tadasamBabAt yAgavyatiriktakarmmaRi pratyekaM saptadaSAnAM
karmmavyabasTa . aTa bA “svargakAmoyajeta” “saptadaSAvarA-
[Page2793-b+ 38]
fdDikAmAH satramupAsIranniti” vede kAminAM kartftvA-
vagatestadanupapattyA ftvigvyApArAntarBAvo na vyava-
DAyakaH AgneyAdikaraRatvAnupapattikalpitotpattyapUrvva-
miva . na ceha taTA, kartftve pramARABAvAt tasmAt
pUrvvoktakartflakzaRAnAkrAntatvAdasvataHpravfttapadAtiprerako na
baDakarttA kintu prayojaka eva . anugrAhako'pi na
karttA kartflakzaRAvyApyatvAt satre tu viSeza ukta
eva . pAkzikamaraRAnumantftvAnnimittino'numantftvamayu-
ktam evaM prayojakasyAnumantftvApatteH ato manyUtpAdana
dvArA yonimittavAn sa nimittItyanumantftaH prakA-
rAntaraevAyaM prayojakAdivat ato yaTA kaTaYci
nnimittatAmAtreRa yadi nimittabaDaH tada mAtApitro
rizukArasyApi nimittatvaM syAditi nirastaM, nanu
satyapi manyUtpAdane, na nimittatvaM yaTA vaDyasya baDa-
kamanyUtpAdakasya, nahyanutpAditamanyuH kaScit ka-
mapi vyApAdayati, asatyapi manyUtpAde nimittatvaM yaTA
maraRABisanDAnena anne vizaprakzepturnahi tasya karttftvaM
samBavatiM narAntaravizaBakzaRavyApAravyabaDAnAt ata-
statrApi karta tvamastIti BavadevamataM nirastaM satyaM karttrA-
dicatuzwayavilakzaRo vAcanikanizidDanimittamAvaeva ni-
mittIti nimittilakzaRaM nezukArasya baDyasya vA nimitta
BAvo nizidDaH aBakzyAnnadAtuSca nizidDa eva . ahitamAhA
rAdikaM maraRaPalakaM hitaniScayena kriyamARaM na pApa-
heturiti vadatA ahitaM maraRaPalakamahitabudDyA kriya-
mARaM pApaheturiti darSitaM nimittabaDApavAdakavacanena,
etacca vakzyate evaM yatrAmisanDAnaM nAsti hetvanaravyavasTA-
pitaM vizaM KAditvA kaScinmriyate tatra na baDitvam evaM
vyAGrAdimAraRArTakftayantrAdAvanyasya maraRe na baDitvam
evaMkUpaKAtAdAvapi . maraRABisanDAne tu tatrAstyeva . taTA
yaH kaScit saMSayasTAne prasTApyate balavatI ca maraRASaNkA
Bavati tatra prasTApitoyadi mriyate tatra baDitvaM, pAkzika
maraRABisanDAnAt ataevetaranimittino vizakzepturjaGanya-
tvam taTA ca yAjYavalkyaH “kfcCratrayaM guruH kuryyAta
mriyeta prahito yadi” . vODAyanaH “guruH prayuktaScenmriyate
gurustrIn kfcCrAn caret” . upakArAcaraRena baDanizpattO
nimittabaDApavAdamAha saMvarttaH” “OzaDaM snehamAhAraM
dadadgovrAhmaRezu ca . prARinAM prARavfttyarTaM prAyaScittaM
na vidyate” . yantraRe goScikitsAyAM mUQagarBavimocane .
[Page2794-a+ 38]
yatne kfte vipattiH syAt prAyaScittaM na vidyate” . mUQagarBo
'ntarmftagarBaH . taTA “dAhacCedasirABedaprayatnErupakurvva-
tAm . dvijAnAM gohitArTezu prAyaScittaM na vidyate” .
yAjYavalkyaH “kriyamARopakAre tu mfte vipre na pAtakam .
yipAke govfzARAYca BezajAgnikriyAsu ca” . viSeza
mAhANgirAH “OzaDe tu na dozo'sti svecCayA
pivate yadi . anyaTA dIyamAne tu prAyaScittaM na saM-
SayaH” . manyUtpAdane nimittavaDamAha vfdDa SAtAtarpaH
“goBUhiraRyaharaRe strIsambanDakfte'pi ca . yamu-
ddiSya tyajet prARAMstamAhurvrahmaGAtakam” vizRuH
“anTAyena gfhItasvo nyAyamarTayate tu yaH . yamuddiSya
tyajet prARAMstamAhurbrahmaGAtakam” . taTA vfhaspati
nAmnA paWitAni vacanAni “jYAtimitrakalatrArTaM suhft-
kzetrArTameva ca . yamuddiSya tyajet prARAMstamAhurbrahma
GAtakam . goBUhiraRyaharaRe strIRAM kzetragfhasya ca .
yamuddiSya tyajet prARAMstamAhurbrahmaGAtakam . gurvvarTaM
pitfmAtrarTamAtmArTamaTa vA punaH . yamuddiSya tyajet prARAM
stagrAhurbrahma GAtakam” zawtriMSanmatamiti kftvA paWitam
“AkroSitastAqito vA DanE rvA paripIqitaH . yamuddiSya
tyajet prARAMstamAhurbrahmaGAtakam” . atroddiSyeti
sarvatra kIrttanAt uddeSABAve nimittatAmAtreRa baDitvaM
nAsti, arTAdiharaRAkroSanatAqanAdInAM manyukAraRA-
nAmupAttatvAdetezAmaBAve DanAdyarTaM vfkzArohaRAdinA
ye mriyante tatra kIrttanamAtreRa nimittabaDonAsti
taTA ca paWanti “asambanDena yaH kaScit dvijaH prARAn
parityajet . tasyEva tadBavet pApaM na tu yaM parikIrttayet” .
asambanDeneti vAkkftAdisakalAparADasambanDABAva param .
yacca “sambanDena vinA deva! SuzkavAdena kopitaH” .
iti BavizyapurARavacanaM vArpikaprAyaScittaviDAyakam tat
vAkkftetarAparADasambanDABAbaparaM “SuzkavAdena kopitaH”
ityaBiDAnAt . evaM yatrAkroSanAdO paScAtkftenA-
parADaH tatrApi na baDaH . yaTA vfhaspatiH “Akruzwa
stu yadA''kroSaMstAqitaH pratitAqayan . hatvAtatAyina-
YcEva nAparADI BavennaraH” SAstravihitatAqanAdO kfte
yatra SizyAdirmriyate tatrApi vaDo nAstyeva yaTA Bavizya
purARe “patraH SizyastaTA BAryyA SAsitaScedvinaSyati .
na SAstA tatra dozeRa lipyate devasattama!” . aSAstvAya
tAqanAdO Bavatyeva yaTA manuH “putraH SizyastaTA BAryyA
[Page2794-b+ 38]
dAsI dAsastu paYcamaH . prAptAparADAstAqyAH syUrajjvA
veRudalena vA . aDastAttu praharttavyaM nottamANge kadAcana .
ato'nyaTA tu praharaMScOrasyApnoti kilvizam” . evaYca
vihitadaRqAcaraRe SAstrIyakaragrahaRe kriyamARe yadi
mriyate tadApi baDonAstyeva daRqAdiSAstraviDiviro-
DAnnizeDApravftteH . somavikrayaRe tu rAgAdeva pravftti
samBavAnna viroDaH . AtatAyibaDApavAdamAha vfhaspatiH
“nAtatAyivaDe hantA kilvizaM prApnuyAt kvacit . vinA-
SinamaTAyAntaM GAtayannAparADnuyAt” kilvizABAvaH prAya-
ScittanizeDArTaH . aprarADABAvodaRqanizeDArTaH . yataH
“sarvvata evAtmAnaM gopAyIta iti SrutimUlamidam ataH
palAyanAdinApi AtmarakzaRABAve idaM bodDavyam .
kAtyAyanaH “AtatAyinamAyAntamapi vedAntapAragam .
jiGAMsantaM jiGAMsIyAnna te na brahmahA Bavet” . jiGAMsI
san iyAt gacCedityarTaH . devalaH “udyamya SastramAyAntaM
BrURamapyAtatAyinam . nihatya BrURahA na syAdahatvA
BrURahA Bavet” . BrURo brAhmaRaviSezaH dozadarSanaM
niyamArTam . manuvizRU “guruM vA bAlavfdDO vA
brAhmaRaM vA vahuSrutam . AtatAyinamAyAntaM hanyAdevA-
vicArayan” . evakAro niyamArTaH “taTA nAta-
tAyivaDe dozohanturBavati kaScana . prakASaM vA'prakASaM
vA manyustanmanyumfcCati” yasmAdDanturmanyurhanyamAna
manyuM nASayati na punaH puruzohanti hanyate veti
hananabiDeranuvAdaH . “AtatAyinamAha vaSizWaH”
“agnidogaradaScEva SastrapARirDanApahaH . kzetradArA-
pahArI ca zaqete AtatAyinaH” vizRukAtyA-
yanO “udyatAsivizAgniYca SApodyatakaraM taTA .
ATarvaRena hantAra piSunaYcEva rAjasu . BAryyAti-
kramiRaYcEta vidyAt saptAtatAyinaH . yaSovfttahfrAna-
'nyAnAhurDarmmArTahArakAn” . viSezamAha kAtyAyanaH”
“anAkzAritapUrvvoyastvaparADe pravarttate . prARadravyA-
pahAre ca pravfttasyAtatAyitA” anAkzArito'napakftaH .
etena pUrvvakftApakArasya mAraRodyatasya nAtatAyitA
tena pratyapakAribaDe doza eva . nanu AtatAyinorapi
gobrAhmaRayorhanane dozamAha sumantuH “AtatAyibaDe na
dozo'nyatra gobrAhmaRAt yadA hanyAt tadA prAyaScittaM
kuryyAt” . taTA Bavizye “kziRvAnamapi govipraM na ha-
nyAdbE kadAcana” iti ataH pUrvvavacanaviroDaH tatra vyava-
[Page2795-a+ 38]
sTAmAha kAtyAyanaH “AtatAyini cotkfzwe tapaHsvA-
DyAyajanmataH . baDastava tu nEva syAt pApe hIne baDo-
BfguH” . janmapadena jAtiH kulaYcocyate . tena hantrapekzayA
tavovidyAjAtikulErutkfzwonAtatAyI baDyaeva . ataeva
BagavadgItAyAmAha “pApamevASrayedasmAn hatvEtAnA-
tatAyinaH” iti etAn BIzmAdIn atyantotkfzwaguRA-
nityarTaH . evamBUtAtatAyinaScAhanane PalamapyAha vfha-
spatiH “AtatAyinamutkfzwaM vfttasvADyAyasaMyutam .
yo na hanyAdbaDaprAptaM so'SvameDaPalaM laBet” yadyapi “guruM
bahuSrutaMhanyAt” iti SrUyate taTApi guroH sakASAt
kulavidyAtapoBiH SivyasyA'pyutkarzasamBavAt evaM bahu-
SrutAdapi . evamaDamavarRasyottamavarRo na baDyaH . pUrvakftA-
parADavizayaM vA sumantuvacanam . gOrAtatAyyapi na baDyaH
“naKinAM SfNgiRAM cEva daMzwriRAmAtatAyinAm .
hastyaSvAnAM taTAnyezAM baDe hantA na dozaBAg”
iti kAtyAyanavacanaM govyatiriktaSfNgivizayam viSeza-
mAha kAtyAyanaH “udyatAnAntu pApAnAM hanturdozo
na vidyate . nivfttAstu yadAramBAdgrahaRaMna baDaH-
smftaH” . tantrokte grAhyamantrasADakayoH 2 SuBASuBajYApake
rASicakrasTe sADakarASyapekzayA sADyarASerdvAdaSAzwacatuH
saMKyAnvite kozWe'vasTAne . cakraSabde ca rASicakraM
vakzyate tatra vivftiH “vahnirudramunayastu pozakA dvAda-
SAzwacaturastu GAtakAH” etacca vizRuvizayam rAmArccana-
candrikADftatvAt” kfzRAnandaH .
<LEND>
