<L>27837<pc>3939,b<k1>naY<k2>naY
naY¦ aMvya0 na + vA0 aY na Yit YidanubanDo naYo nalopanuqarTaH
aYitastu nanalopAdi nAntarIyakanEkaDetyAdi” si0 kO0
“naYaBAve 1 nizeTena svarUpArTe 2 'pyatikrame 3 . IzadarTe 4
[Page3940-a+ 38]
ca sAdfSye 5 tadvirudDatadanyayoH” . 6 . 7 iti medinI
nizeDena kAkvA nizeDena svarUpArTe prakftArTe ityekam
tenABAvena na pOnaruktyam . “maTnAmi kOravaSataM samare
na kopAt” veRI0 . “dvO naYO prakftamarTaM gamayataH”
yaTA “nAvizRuH kIrttayedvizRuM nAvizRurvizRumarcayet .
nAvizRuH saMsmaredvizRuM nAvizRurvizRumApnuyAt” iti
mahABAratam . asandehArTaM “naY” pA0 “tatpuruzo-
naYkarmaDArayaH” pA0 nirdeSAdvA padatve'pi na kutvam .
“tiNi kzepe” pA0 a pacasi jAlma ityAdO asamAse'pi
naYo nalopaH .
masastAdinaYarTanirRayAdikaM vEyAkaraRaBUzaRasAre yaTA
“naYsamAse cAparasya prADAnyAtsarvanAmatA . AropitatvaM
naYdyotyaM nadvyaso'pyatisarvavat” . naYsamAse aparasya
uttarapadArTasya praDAnyAtsarvanAmatA siDyatIti SezaH . ata
eva ArIpitatvameva naYdyotyamityaByupeyamiti SezaH .
asarvEtyAdAvAropitaH sarvEtyarTe sarvaSabdasya praDAnyA-
'bADAtsarvanAmatA sidDyati . anyaTA atisarvEtyatreva
sA na syAt . GawonAstItyAdAvaBAvavizayakaboDe tasya
viSezyatAyAeva darSanAt . asmadrItyA ca sa ArToboDo
mAnasaH . taTA cAnyaTA'sarvasmE ityAdyasidDiprasaNgEti .
atracAropitatvamAropavizayatvam AropamAtraM vArTo viza-
yatvaM saMsargEti nizkarzaH . dyotyatvoktirnipAtAnAM dyotaka-
tvamaBipretya . GawonAsti abrAhmaRa ityAdAvAropaboDasya
sarvAnuBavavirudDvatvAtpakzAntaramAha . “aBAvo vA tadarTo'stu
BAzyasya hi tadASayAt . viSezaRaM viSezyobA nyAyatastvava-
DAryyatAm” . tadarTonaYarTaH arTapadaM dyotyavAcyatvapakzayoH
sADAraRyena kIrttanAya . BAzyasyeti . taTAca naYsUtre
mahABAzyam . “nivfttapadArTakaH” iti . nivfttaM padArTo
yasya “napuMsake BAve ktaH” pA0 iti kta aBAvArTakEtyarTaH .
yattu nivfttaH padArToyasminnityarTaH sAdfSyAdinADyAro-
pitabrAhmaRyAH kzatriyAdayo'rTA yasyetyarTaHiti kEyawaH
tanna AropitabrAhmaRyasya kzatriyAderanaYvAcyatvAt .
anyaTA sAdfSyAderapi vAcyatApatteH . yattUktaM “tatsAdf-
SyamamABAvaSca tadanyatvaM tadalpatA . aprASastyaM viroDaSca
naYarTAH zaw prakIrttitAH” iti paWitvA abrAhmaRaH
apApam anaSvaH anudarA kanyA apaSavovA anyego'-
SveByaH aDarmma ityudAharanti tattvArTikArTamaBipretyeti
spazwamanyatra . viSezaRamiti pratiyoginIti SezaH . taTA
[Page3940-b+ 38]
ca sarvapade sarvanAmasaMjYA . “anekamanyadArTe” pA0 “sevyate'-
nekayA sannatApAqayA” ityAdAvekaSabdArTaprADAnyAdekavacana-
niyamaH . avrAhmaRa ityAdAvuttarapadArTaprADAnyAttatpu-
ruzatvam, atvaM Bavasi anahaM BavAmItyAdO puruzavacanA
divyavasTA copapadyate anyaTA tvadaBAvomadaBAvEtivada-
BAvAMSe yuzmadasmadoranvayena yuzmatsAmAnAvikaraRyasya ti-
NkzvasattvAtpuruzavyavasTA na syAt . asmanmate ca Bedaprati-
yogitvadaBinnASrayikA BavanakriyetyanvayAtsAmAnADika-
raRyaM nAnupapannamiti BAvaH . viSezyoveti pratiyogina
iti SezaH . ayaM BAvaH . gORatve'pi naYsamAse
“etattadoH sulopo'koranaYsamAse halIti” pA0 jYApakA-
tsarvatAmasaMjYA nAnupapannA . asaH Siva ityatra sulopavA-
raRAyAnaYsamAsa iti hi viSezaRam . naca tatra tacCa-
bdasya sarvanAsatAsti gORatvAt . akIrityakajvyAvfttyA
sarvanAmnoreva tatra grahaRalABAttaTAcAnaYsamAsa iti
jYApakaM suvacam . “anekamanyapadArTe” pA0 ityAdAvekavacanaM
viSezyAnuroDAt . “subAmantrite parANgavat svare” pA0
ityato'nuvarttamAnasuvgrahaRAt viSezyamekavacanAntameva .
kiYcAnekaSabdAt dvizacanopAdAne bahUnAM, bahuvacano-
pAdAne dvayoH bahuvrIhirna siDyedityuBayasaMgrahAyEkavacanaM
jAtyaBiprAyamOtsargikaM vA . sevyate'nekayetyatrApi yozayeti
viSezyAnuroDAtpratyekaM sevanAnvayaboDanAya cEkavacanaM na
tUttarapadArTaprADAnyaprayuktam . ataeva “patantyaneke jala-
DerivIrmaya” ityAdikamapi sUpapAdam . atvaM BavasItyAdO
yuzmadasmadBinne lakzaRA naY dyotakaH taTA ca Binnena
yuzmadarTena tiNaH sAmAnADikaraRyAtpuruzavyavasTA .
tvadBinnABinnaSrayikA Bavanakriyeti SArbdaboDaH . evaM na
tvaM pacasi ityatra tvadaBinnASrayakapAkAnukUlaBAvanABAvaH
GawonAstItyatra GawABinnASrayakAstitvABAva iti rItyA
boDaH asamastanaYaH kriyAyAmevAnvayAt . sacABAvo-
'tyantABAvatvAnyogyABAbatvarUpeRa SakyaH tattadrUpeRa
boDAdityAdyanyatra bistaraH” .
<P>SabdacintAsaRO tu aBAvaeva naYI muKyArTa iti
samarTitam yaTA
“naYsamAse'brAhmaRamAnayetyatra paryyudAse pUrvapade naYyu-
ttarapadArTasambanDini kzatriye lakzaRA aGawaH pawa ityAdO
prasajyapratizezArTe naYi sAmAnADikaraRyAdaBAbavallakzaRA
vyAse'pi na GawaH pawEtyAdO yaTA SuklapawaH ityatra
[Page3941-a+ 38]
SuklavallakzaRA . na pacatItyAdO kriyAsambanDe, BUtale na
GawEtyAdO prasajyapratizeDe naYo muKyArTatA, suvantasamba-
nDe'pi na samAsaH viBABADikArAdvikalpena samAsAnu-
SAsanAt . yajatizu yeyajAmahaM karoti nAnuyAjezvityatra
paryyudAse naY, tenAyamarTaH yajatizu nAnuyAjezu anu-
yAjavyatiriktezu yejAmahe iti mantraM karoti .
aTa nAnuyAjezvityatra na paryudAse naY tadA hi padadvaya-
syAnyaparatvaM syAt samAsApattiSca tasmAdanuzaNgAt karoti-
nA naYo'nvayAt prasajyapratizeDaH tenAnuyAjezu ye yajA-
mahe iti mantraM na karotItyarTaH evaYca nAnuyAjezviti
padadvayasya nAnyaparatA na vA naYo muKyArTatyAgaH . sa-
mAsABAve na sADutA ceti cet na samAsasyAnityatvAt
mAnuyAjezviti vAkye paryudAse naY . na cEvaM vAkya-
vfttipadasTanaYo'nyaparatvABAvaH gOrvAhika ityAdO vA-
kye'pi gavAdipadasyAnyaparatvAt . yadi na prasajyapratizeDe
naY tadA mantraviDAyakatannizeDayorvirudDArTatvena vAkya-
medApattiH tasmAt pratItEkavAkyatvabalAt ekavAkyatve
samBavati vAkyaBedasyAnyayyatvAt naYpade lakzaRA kalpyate
na tu naYpadamuKyarTAnuroDAdekavAkyatvatyAgaH na hi padA-
rTA'nuroDena vAkyArTakalpanA kintu vAkyArTA'nuroDAt
padArTakalpanA napadaYca kevalaM nAstyeva naYpadAdeva sarvatra
samAsAnityatvena prayogopapatteH anyaTA prasajyaprati-
zeDe naY na syAdeva napadenEva caritArTatvAt amAnInA
ityapadameva nizeDavAcakaM samAsavAkyaBedena naYo dvEvi-
DyAdvA taTABiDAnam” .
aBAvamAtraM naYorTaH iti naYvAde SiromaRinoktaM yaTA
<HI>(1) “saMsargABAvo'nyo'nyABAvaSca naYo'rTaH .
<HI>(2) tatracAnvayitAvacCedakAvacCinnapratiyogitAkatvaM vyutpattibalasidDam
<HI>(3) nIlaGawavati Gawo nAstIti nIlo Gawo na Gawa ityA-
dyavyavahArAt iha pItaGawavati na nIlaH GawaH, pIto
Gawo na nIlaGawa ityAdi vyavahArAcca .
<HI>(4) pratiyogyamAvAnvayO ca tulyayogakzemO tena yatpadopa-
sTApitasya pratiyogino'nuyoginyADArADeyasambanDe
nEvAnvaTaboDaH tatra tatsasargABAvasyApi . yaTA pacati
cEtro na patrati cEtraH . cEtrasyedaM nedaM cEtrasya ityAdi .
<HI>(5) tiNAdyarTasya kftyAdeH praTamAntapadopasTApite eva tatra
yaTEva, tadaBAvasyApi taTA .
<HI>(6) zazWyAdeva cEtrAdinirUpitaM KatvAdikagarTo na taScizWaM
[Page3941-b+ 38]
svAmitvAdi tasya DanAdyavfttitvena cEtrIye'pi Dane nedaM
cEtrasyeti prasaNgAt nirUpakatvAdeH sambanDasya pratiyo-
gitAnavacCedakatvAdezA dik .
<HI>(7) yatra cADAraDeyaBAvo na sambanDamaryyAdAlaByastatrAnu-
yogini saptamyapekzA . yaTA BUtale Gawo na BUtale Gawa
ityAdi tatra ca tAtparyyavaSAt kvacit BUtalAdO GawA-
BAvaH kvacicca GawAdO BUtalavfttitvABAvaH pratIyate .
<HI>(8) ataeva pfTivyAM ganDo na jale ityAdO pratIterekaviSe-
zyakatvAnuBavaH .
<HI>(9) kecittu sarvatra viSezye viSezaRasyABAvo naYA pratyAyyate
ataeva BUtale Gawo nAstItyAdO vacanEkyaniyamaH
iti prAhuH .
<HI>(10) tErna jAtO sattetyatra gatiScintanIyA jAtisamabetatvasyA-
prasidDatvAt sambanDAntareRa jAtivfttitvasya sattAyAmapi
sattvAt .
<HI>(11) saptamyarTAnvitABAvasya viSezaRatayA pratiyoginyanvayaH ityapi kaScit .
yatra viSezaRaviSezyayoraBedenAnvayo vyutzannastatrAnyo-
nyaBAvo naYA boDyate . yaTAyaM Gawo nIlo nAyaM Gawo
nIla iti . tatra ca viSezaRaviSezyayoH samAnavi-
BaktikatvaM nirudDaviBaktikatvaviraho vA tantram .
<HI>(12) ataeva yajatizu ye yajAmahaM kuryyAnnAnuyAjezvityAdO
ekavAkyatvAnuroDAt
<HI>(13) ye yajAmahamityAderanuzaNgagOravAcca yajatizvanuyAjaBedo boDyate .
<HI>(14) viSezaRaviBaktistu prayogasADutvArTA .
<HI>(15) nAmArTayorBedenAnvayaboGa eva prakArIBUtaviBaktyArGopa-
sTitestantratvAt lAGavena tayoranvayamAtra eva taTAtvam .
<HI>(16) viSezaRaviBaktistvaBedArTikA .
<HI>(17) nIlotpalaM citragurityAdO luptAyA viBakteranusanDAnamiti mate--
<HI>(18) na rAjYa ityatra zazWyarTasya svatvasyevAtrApi saptamyarTasya
tayoraBedasyABAvo boDyatAm .
<HI>(19) yattu karaRanizeDevikalpApatteH medaparateti tadasat
<HI>(20) viSezanizeDe sAmAnyaviDestaditaraparatAyAH brAhmaReByo
daDi dAtavyaM na kORqinyAya dAtavyamityAdO vyutpatti-
sidDatvena vikalpAnavakASAt .
<HI>(21) na ca tatrApi kORqinyaBedo boDyaH kORqinyapadasya
virudDEkavacanAvarudDatvAt .
<HI>(22) na Kalu mahato rAjYo na mahato rAjYa ityatreva mahatAM
rAjYI na mahatAM rAjYa ityatrApi rAjani mahada-
[Page3942-a+ 38]
BedABedO pratIyete ekonadBAvityAdivat kaTaYcit tat-
samarTane'pi dvitIyasya dAtavyamityasyAnanvayaprasaNgAt .
<HI>(23) ataeva rAtrO SrAdDaM na kurvItetyAdO karaRanizeDe'pi na
vikalpAvakASaH .
<HI>(24) na hi tatrApi rAtrItaraparatA,
<HI>(25) rAtriBinne SrAdDaviDAvapi amAvasyAyAM pitfByodadyA-
dityAdO rAtrO SrAdDaprasakterdurvAratvAt .
<HI>(26) na Kalu kriyArahitamapi SrAdDaviDAyakaM vAkyAntaramapi
yenedaM tena samamekavAkyatAmAsAdayet .
<HI>(27) nApIdaM nAnuyAjezvitivat pfTak kriyArahitam .
<HI>(28) aTa rAtrO SrAdDasya prasaktO vikalpApattiH aprasaktO kaTaM
nizeDaH prasaktaM hi pratisiDyate iti cet sADIyAnayaM
mantrapAWaH hfde dahano nAstItyAdO SAbdaboDe'pi
paraprayatnena tatra dahanaprasaktirupAdIyet .
<HI>(29) nizeDaviDervEyarTyamiti cet tAtparyyAnavaboDAt rAtri-
SrAdDakaraRavAraRasya tadarTatvAt .
<HI>(30) ekavizayatayA punarananyagatyA zoqaSigrahaRAgrahaRayorvikalpaH .
<HI>(31) tatra ca zoqaSigrahaRaM nezwasADanamityAdikaM nArTaH
grahaRaviDiviroDAt api tu zoqaSigrahaRABAva izwa-
sADanamityAdi .
<HI>(32) vyutpannaSca naY samaBivyAhftaDAtyarTasyABAve'pi viBaktyarTAnvayaH .
<HI>(33) ataeva prABAkarAH na kalaYjaM Bakzayediti SruteH kalaYja-
BakzaRABAvavizayakaM kAryamarTamAhuH .
<HI>(34) niyamastu tAtparyyavaSAt .
<HI>(35) muKyaPalAjanakatve'pi cANgasya paramApUrvarUpezwasADanatvamavirudDam .
<HI>(36) grahaRaviDyanyaTAnupapattyA ca zoqaSigrahaRAdatiSayitaM
paramApUrvaM tasmAccAtiSayitaM muKyaM PalaM kalpyate
iti sarvasamaYjasam .
<HI>(37) pratiyogyanuyogiBAvaH pratiyogyanuyogirUpABAvADika-
raRayo rADArADeyaBAvaSca sambanDaviDayA BAsate .
<HI>(38) nipAtAtiriktasTala eva prAtipadikArTayorBedenAnvaye
prakArIBUtaviBaktyarTopasTitestantratvAt .
<HI>(39) ataeva ivAdyarTAnvaye na zazWyAdyapekzA
<HI>(40) aGawaM mUtalam asamodeSa ityAdO samAse sAmAnADi-
karaRyAdyanuroDAt naYo'BAvavatparatA .
<HI>(41) kecittu pratiyogipadottarasya supaH pratiyogitvam
<HI>(42) anuyogitvaM vA naYuttarasya cADikaratvaM vArTaH
<HI>(43) naYo vA'BAvavati lakzaRA .
[Page3942-b+ 38]
<HI>(44) viBaktyarTAnuyogisamAnaviBaktikArTayoranyonyABAvasaM-
sargABAvaboDane naYo'sAmarTyam .
<HI>(45) tena na pacati na rAjYa ityAdO kftyAderanyo'nyABAvo
BUlalaM na Gawa ityAdO GawAdeH saMsargABAvo na pratIyate
ityAhuH” .
asya gadADarAdivyAKyAtfsammato'yamarTaH . aBAvatvam
anyonyABAvatvaYca naYpadaSakyatAvacCedakam . aBAvatvaM
ca DvaMsAdisADAraRamaKaRqopADiH evamanyonyABAvatva-
mapi tadetat gadADarAdiBiH samarTitaM yaTA
<HI>(1) aTa Gawo nAstItyAdivAkyAd GawatvAdirUpasAmAnyaDarmAva-
cCinnapratiyogitAkatvaboDane tacCUnyayorDvaMsaprAgaBAvayora-
nvayitAvacCedakAvacCinnapratiyonitAkatvaviraheRApratyayAd
DvaMsaprAgaBAvasADAraRyaM naYapadaSakterna samBavatIti cet na
DvaMsaprAgaBAvayoratyantABAvaviroDitAmate antarA SyAme
raktaM rUpaM nAstItyAdivyavahArAnuroDena DvaMsa prAgaBA-
vayorapi samayaviSezAvacCedena sAmAnyAvacCinnaprati-
yonikatvopagamasyAbaSyakatvAt tayorapi naYA pratipA-
danAt vyutpattiviroDena tayostenApratipAdane'pi sadA
tanatvaGawitAtyantABAvatvApekzayA DvaMsAdisADAraRABA-
vatvasya lAGavena sadAtanaBAvarUpABAvABAvasADAraRyA-
muroDena pravfttinimittatayA tayorapi naYpadavAcyatvA
napAyAt . na cAtyantABAvatvamaKaRqaDarmAntaraM anuyogitA
viSezarUpaM vA na sadAtanatvaGawitamiti na gOravAdika-
miti vAcyaM tAdfSaDarmAntare mAnABAvAt tadvyaktirnAstI-
tyAdi vAkyAttattadvyaktitvAvacCinnapratiyogitAkayorDvaMsa-
prAgaBAvayorboDanAcca DvaMsaprAgaBAvasADAraRaSakterAva-
SyakatvAt . na ca DvaMsaprAgaBAvayoratyantABAvaviroDasyA-
prAmARikatayA tadvyaktitvAvacCinnaDvaMsasyAdyaDikaraRe
tAdfSAtyantABAvasattvAt sa eva uktabAkyAt pratIyata
iti vAcyaM DvaMsAdyaDikaraRe tAdfSAtyantAmAvasyAprAma-
RikatvAt” gadADaraH .
“evam anyonyABAvatvamapyaKaRqopADiH . na tu tAdA-
tmyasambanDAvacCinnapratiyogitAkABAvavatvam . tattatsaM-
yogitAdAtmyasya saMyogarUpatayA saMyogino'tyantABAve-
'tivyApteH . sambanDaviDayA tAdAtmyanizWAvacCedakatA-
yAniveSe'pi saMyogasambanDAvacCinnasaMyogAvacCinnaprati-
yogitAkABAve'tivyApterduzpariharaRAditi vastutastu
anyonyAmAvasya pratiyogitAvacCedakasambanDe mAnABAve-
[Page3943-a+ 38]
na tAdAtmyasya tatpratiyogitAvacCedakasambanDatvABAvA-
ttAdfSalakzaRamasamBavaduktikameva . na cEvamaBAvamAtrasyEva
pratiyogitAvacCedakasambanDasadBAve pramARABAva iti
vAcyam . atyantABAvasya pratiyogitAvacCedakasambanDA-
naNgarIkAre bADabudDipratibaDyatAvacCedakanirvacanAnupa-
patteH . taTAhi GawABAvaprakArakajYAnasya pratibaDyatAva-
cCedakaM hi na GawaprakArakajYAnatvam . GawABAvavattA-
jYAnakAle kadAcit kena cit sambanDena DawaprakAraka-
jYAnamutpadyate kenacit sambanDena tanneti niyamA-
nupapattestaTAca tAdfSaniyamAnuroDena tena sambanDena tat-
prakArakabudDiM prati tatsambanDAvacCinnatannizWapratiyogi-
tAkABAvavattAnirRayasya pratibanDakatAyA avaSyavaktavya-
tvenAtyantABAvapratiyogitAvacCedakasambanDasidDiH . na
cEvamanyonyABAvasyApi tatsidDO yuktistulyeti vAcyam .
GawatvaprakArakabudDiM prati GawAnyonyABAvattAnirRayasyEva
viroDitvakalpanena sAmaYjasye vinAnyonyABAvapratiyogi-
tAvacCedakasambanDaM pratibaDyapratibanDakaBAvAnupapatti-
rUpabADakABAvena yukteratOlyAt . nanUBayaDarmasya naY-
SakyatAvacCedakatve gOraveRa lAGavAdaBAvatvarUpEkaDarma-
syEva tadavacCedakatvasvIkAra ucita iti anyonyABAvaSce
tyAdi granTo'lagnaka iti cenna . Gawo nAstItyAdO
saMsargABAvatvaprakArakaboDAnuBavAnuroDena GawaH pawo
netyAdO tvanyonyABAvatvaprakArakaboDAnuBavAnuroDena ca
taToktatvAt” raGudevaH .
<HI>(2) tatra ceti tatra naYarTe saMsargABAve Bede ca anvayitA-
vacCedakAvacCinnapratiyogitAkatvamiti yena rUpeRa prati-
yogino'BAvAMSe viSezeRatA tadDarmaparyyAptaprayogitAva-
cCedakatAkatvam . vyutpattibalataByamiti apadArTo'pi
tadrUpAvacCinnopasTApakaSabdaviSezasamaBiGyAhArarUpAkA-
NkzAbalAt pratiyogisaMsargaviDayA laByamityarTaH . TawatvA-
dyavacCinnapratiyogitAkatvaYca GawatvAdyavacCinnapratiyogitA
nirUpitatvaviSezitA anuyogitA sA ca GawAdirUpa-
viSezaRapratiyogiketi tatsambanDatayA BAsate naYpadArTa-
tAvacCedakAnuyonitAyA GawAderanvayopagame tu tatra
tAdfSapratiyogitAnirUpitatvameva sambanDaH GawAdinizWa-
pratiyogitApratiyogikanirUpyatvaM GawAdirUpapratiyogi
pratiyogikamapi iti tasya GawAdisambanDatA” gadADaraH .
<HI>(3) “anvayitAvacCedakAvacCinnatvAviSezitAyAH pratiyogi-
[Page3943-b+ 38]
tAyAH naYpadArTe saMsargABAve pratiyogisambanDatvopagame
bADakaM darSayati nIlaGawavatIti na Gawa iti ityAdya
vyavahArAt ityanena sambaDyate . tAdfSyAH pratiyogitAyA
naYarTe Bede pratiyogisambanDatve bADakamAha nIlo
Gawa iti avyavahArAditi vyavahArasya pramARatvABAvA-
dityarTaH SudDapratiyogitAyASca sambanDatve abADita-
viSezAntarABAvaboDakatayA tattadvAkyAnAM prAmARyasya
durvAratayA vyutpannErapi taTA prayujyeteti BAvaH .
tadrUpaviSizwapratiyogiviSezite DarmiRi SudDatadrUpaviSizwa-
pratiyogiviSezitaDarmiRi SudDvatadrUpavivizwapratiyogi-
viSezitasaMsargABAvasya tadrUpaviSizwe pratiyogini SudDa-
tadrUpAvacCinnapratiyogiviSezitaBedasya ca boDane naYo-
'sAmarTyopagamena darSitaprayogavAraRasamBave'pi vastugatyA
nIlaGawavati nIlaGawAdO “atra na GawaH ityAdiprayogasya
prAmARyaprasaNgo durvAra iti boDyam” gadADaraH .
<HI>(4) “evaM BUtale na Gawa ityAdO BUtalAdO GawasaMsarnA-
BAvADikaraRatAvad GawaBedADikaraRatA kuto na pratI-
yate ityata Aha pratiyogTaBAvAnvayO ceti aDi-
karaRe ityAdiH aBAvapadaM saMsargABAvaparaM taTA cADi-
karaRe yAdfSapadopasTApyasya pratiyoginaH pratiyogitAva-
cCedakasambanDasya BAnaM yAdfSaYca aDikaraRaboDakaM yAdfSa-
padasamaBivyAhArasApekzaM ca tAdfSapadopasTApyapratiyogya-
nvitABAvasyApi aDArADeyaBAvarUpasambanDasya BAnaM
tAdfSam aDikaraRaboDakaM tAdfSaboDakapadasApekzaYcetyarTaH .
anuyogini yAdfSapadopasTApye ityAdiH ADArADeya-
BAvasambanDenAnvaya iti ADArADeyaBAvaniyAmakaprati-
yogitAvacCedakasambanDasya saMyogAdeH saMsargamaryyAdayA
BAnamityarTaH tatsaMsargABAvasyApi taTeti . tatpa-
dopasTApyapratiyogiviSezitatatsambanDAvacCinnABAvasyApi
aDAratAsambanDo'pi tAdfSapadopasTApye anuyogini
sambanDamaryyAdayA BAsate ityarTaH” gadADaraH .
<HI>(5) “tiNAdyarTasyeti naYo'sattva ityAdiH AdipadAt suppa-
rigrahaH kftyAderityAdinA tiNrTASrayatvAdeH suvarTasvatvA-
deSca parigrahaH . praTamAntapadopasTApyasya viSezyatAniyAma-
katvABiDAnaM tiNpratyaye cEtrasya DanaM paSyatItyAdO
dvitIyAdyantapadopasTApyenApi DanAdinA zazWyAdyarTasvatvA-
nvayAt suvarTaviSezyatayA'nvaye praTamAntapadopasTApyatva-
syAniyAmakatvAt supaSca kArakapadottarasya yo'rTastadviSe-
[Page3944-a+ 38]
zyatve DAtUpasTApyatvaM niyAmakaM SezazazWyarTasya viSezyatve
ca prAtipadikopasTApyatvaM pratyayAnyopasTApyatvaM vA, “guru
vipratapasvidvargatAnAM pratikurvIta” ityAdO pratIkArAdikriyA-
yAmapi tadanvayAt . upapadaviBaktayaSca yadyatpadayoge yAyA
vihitAstattadarTaviSezyatve tattatpadopasTApyatvaM, yaTA
cEtrAdanya ityAdAvanyAdipadaprayoge'nuSizwAnAM paYcamyAdI-
nAmarTasya pratiyogitvAderviSezyatve anyatvAdinizWe anyA-
dipadopasTApyatvaM, (tantram) tatretyanuyoginItyarTaH taTA
ADArADeyatAsambanDenAnvayaH ityarTaH . tadaBAvasyApi
tiNAdyupasTApitakftyAdyaBAvasyApi tatra taTA praDa-
mAdyantapadopasTApye ADArADeyaBAvasambanDenAnvaya
ityarTaH . na pacati cEtreRetyAditaScEtrAdO naYarTa-
syABAvasya viSezaRatvenAnanvayAt cEtreRa pAkakftiri
tyatreva cEtreRa pacatItyAditaScEtrAdivfttitvaprakAreRa
pAkakftyAdyaBAvasyAboDAcceti BAvaH” gadADaraH .
<HI>(6) “cEtrasya DanamityAdO zazWyAdyarTaH svAmitvAdikaM tacca
prakftyarTacEtrAdiviSezaRatayA BAsate svAmitvaprakAreRa
cEtrAdereva DanAdO svatvAdisambanDenAnvayaH viBa-
ktyarTaviSezyatApannaprAtipadikArTasya prAtipadikArTe
sAkzAdapi BedAnvayaboGopagamAt nAmArTayorBedenAnvaye
prakArIBUtaviBaktyarTopasTitestantratvAt . aTa vA zazWyA-
dyarTaH svAmitvAdikaM prakftyarTaviSezyatayEva BAsate DanA-
destadanASrayatve'pi tannirUpakatayA nirUpakatAsambanDena
tatra tadanvaya iti prAcAmmataM dUzayati zazWyAdeSceti
AdipadAt dvitIyAtftIyAparigrahaH . cEtrAdinirU-
pitamiti . svAmitvAdikamityAdinA karmavattvakriyAja-
nyatvAdiparigrahaH nirUpitatvasambanDena cEtrAdirUpaprakf-
tyarTAnvayItyarTaH . tannizWamiti ASrayatAsambanDena viSe-
zaRatayA cEtrAdyanvayi ADeyatAsambanDena cEtrAdirUpaviSe-
zaRenAnvayi vetyarTaH . svAmitvamityAdinA kartftvakarmatvA-
diparigrahaH . tasyeti cEtrasya cEtranizWasvAmitvAdeSce-
tyarTaH . DanAdyavfttitveneti . vfttyaniyAmakasvatvanirUpaka-
tvAdisambanDena DanAdisambanDatve'pi DanAdyavfttitaye-
tyarTaH . DanAdO ASrayatAsambanDena cEtrAdestannizWasvAmi-
tvAdeScABAvasattveneti SezaH iti prasaNgAt Bavanmate avA-
DitatAdfSacEtrAdyaBAvaboDakasya ityAdiprayogasya prAmA-
RyaprasaNgAt . nanu svAmitvAdeH prakftyarTaviSezyatApakze
stAmitvAdernirUpakatAsambanDAvacCinnABAvasyeva prakftyarTa-
[Page3944-b+ 38]
viSezaRatApakze tadviSizwaprakftyarTacEtrAdeH svatvAdisambanDA-
vacCinnABAvasya naYA pratyAyanopagamAnna tatrAtiprasaNgAva-
kASaH tAdfSABAvasya DanAdO bADAt ityata Aha
nirUpakatvAderiti AdipadAt svatvAdiparigrahaH . prati-
yogitAnavacCedakatvAditi vfttyaniyAmakatayetyAdiH .
vfttyaniyAmakasambanDAvacCinnasaMsargABAvasyAprAmARikatvAt
yena sambanDenAyamiha itipratyayastatsambanDamAdAyEva nAya
miti pratyayaH, nirUpakatAsambanDenAtra svAmitvamiti
pratyayABAvAt tena sambanDena nAtra svAmitvamitipratyayasyA
BAvaH . ataeva DanamAtre svAmitvamAtrasyASrayatAsamba-
nDAvacCinnABAvasattvena cEtrIyaDane cEtranizWasvAmitva-
miti Danezu cEtrIyatvasya svAmitve ca cEtranizWatvasyA
vyAvarttakatayA na vyavahriyate api tu Dane na svAmitva-
mityevam anyaTA nirUpakatAsambanTAvacCinnasvAmitvA-
BAvatAtparyyeRa taTA vyavahArasya durvAratApatteH . ataeva
kftimattvarUpakartftvasambanDasya vfttyaniyAmakatayA na
pacatItyatra tatsambAvacCinnakriyABAvavoDAsamBavena paca-
tItyAdO kftimattvasambanDena pAkAdeH karttaryyanvayaboDaM
nopajagAma . upajagAma tu jAnAtItyAdAvASrayatAsamba-
nDena jYAnAderiti BAvaH” gadADaraH .
<HI>(7) “yatra ceti yayorityarTaH . na saMsargamaryyAdayA laBA iti
BedAnvaye nirANkzatayetyAdiH tAdfSO ca prAtipadikAdyarTO
tatreti tatpadArTe tatpadArTasaMsargABAvaboDe anuyogini
anuyogivAcakapadottaraM saptamyapekzeti . tatrABAvasa-
mbanDasyADAratArUpasya saMsargatvAsamBavena tadarTakavi-
BaktiM vinA tadBAnAsamBavAditi BAvaH . nanu saptamya-
ntaBUtalAdipadena naYarTABAve ASrayatAsambanDena
BUtalAdivfttitvaboDavat tAdfSapadenedaM cEtrasyetyAdO
zazWyAdyantapadeneva praTamAntArTaviSezaRaka naYarTABAve'pi
kadAcit pratiyogitayA svArTAnvayaboDasya jananAt GawA-
dyaBAvo BUtale, BUtalavfttitvABAvavAn Gawa iti dviviDa
eva BUtale na GawEtyAdivAkyajanyaboDaH . evaYca tAdfSa-
vAkyAt kadAcit praTamaboDaH kadAcicca dvitIya ityatra
kiM niyAmakamityAkANkzAyAM tAtparyyaBedasya tanniyamakatva-
mityAha tatra ceti tatra BUtale na Gawa ityAdisTale” gadA
<HI>(8) “nanu sarvatra saptamyantArTasyABAvanizWatayEvAnvayo'stu
na tu kadAcidapi tatpratiyogitayA vinigamakaYcAgre
vyaktIBavizyatItyata Aha ataeveti kadAcit sapta-
[Page3945-a+ 38]
ByantArTapratiyogikABAvasyApi naYA boDanAdevetyarTaH .
pfTivyAM ganDe na jale ityAdO ityAdidviviDavAkye
pratIterekaviSezyakatvAnuBavaH ganDAdyekaviSezyakapratItija-
nakatvAnuBavaH na jale ityato ganDABAvasyEva jala-
vfttitvaboDopagame tatpratItAvaBAvasyEva viSezyatayA
pfTivyAM ganDa ityataSca tadviSezyakaboDAnutpattyA tayoreka
viSezyaka boDajanakatvAnuBavo viruDyateti BAvaH” gadA0 .
<HI>(9) “naYarTABAvanizWADeyatAboDakatvaM saptamyAH KaRqayatAM
matamupanyasyati kecittviti viSezye viSezaRasyABAva iti
naYo'sattve yatpadArTe yatpadArTo viSezaRatayA yatra BAsate
tatra naYA tatpadArTe tatpadArTABAvo viSezaRatayA pratA-
yyate ityarTaH . taTA ca BUtale Gawa ityato Gawe BUtala-
vfttitvasya viSezaRatayA boDAt BUtale na Gawa ityato-
'pi Gawe BUtalavfttitvABAva eva viSezaRatayA pratIyate
na tu GawABAve BUtalavfttitvam ekAkAravAkyasya dviviDa
boDajanakatvopagame naYpade saptamyantaBUtalAdipadasamaBi-
vyAhArajYAnasya dviviDakAraRatvakalpanApatteH . uBaya-
sADAraRatatkAryatAvacCedakEkasya samBave'pi tAdfSavAkya
DarmikadviviDavAkyArTatAtparyajYAnasya pfTakkAraRatayA
tatkAraRatADikyasya durvAratvAditi BAvaH . etanmate
yuktyantaramAha ataeveti Gawo nAstItyAdAvivetyAdinA
GawO na staH GawA na santItyAdiparigrahaH vacanEkyaniyama
iti viSezyaviSezaRapadayoH samAnavacanatvaniyamena su-
ptiNorvacanasAmye niyama ityarTaH BUtale Gawo'stItyAdO
BUtalAdyastitvaviSezyatve tadEkyena tadGawo'stotyAdO
BAvasya BUtalAdyastitvaviSezyatve GawO na stEtyAdO dviva-
canAdyanupapatteriti BAvaH” gadADaraH .
<HI>(10) “gatiScintanIyA sattASabdasya sattAsamavAye sattApratiyo-
gikatvaviSizwasamavAyAnuyogitve vA lakzaRayA upapattipra-
kAraScintanIyaH . yaTASrutArTe'nupapattiM darSayati jAtIti
aprasidDeriti tadaBAvasya sattAyAM naYA boDayitumaSa-
kyatvAditi SezaH . idaYcAtra samavAyena vftteH sapta-
myantArTatve boDyam . vfttisAmAnyasya saptamyarTatopagame-
'prasidDiviraheRa tatpakze bADamAha sambanDAntareReti
ekArTasamavAyenetyarTaH” gadADaraH .
<HI>(11) “matAntaramAha saptamyarTeti BUtale Gawo nAsti, jAtO
na sattAstItyAdO BUtalajAtyAdyastitvarUpasaptamIsamaBi-
vyAhftakriyApadaparyantArTasyASrayatayAnvayI yo'BAvaH
[Page3945-b+ 38]
pratiyogitAsambanDena prakArIBavatastasya viSezyatayA
pratiyogI BAsata ityarTaH evaYca paramparayA kriyAviSezya
pratiyogivAcakaGawAdisamAnavacanatvaM kriyApadasya nirva-
hatIti drazwavyam . yena rUpeRa pratiyogino viSezaRatvaM
tadrUpAvacCinnaviSezitEva pratiyogitA sambanDatayA BA-
sate ato GawAdimati viSezABAvamAdAyAtra Gawo nA-
stItyAdayo vyavahArAH” gadADaraH .
<HI>(12) “yajati ye yajAmahaM nAnuyAjezvityAdO anuyA-
jAKyayAgaviSezaBinnayAgezu ye yajAmahe padavantaM mantraM
karoti uccArayatItyAkArakaboDa utpadyata ityarTaH
kAraRasattve kAryyotpAdasyAvaSyaM BAvAditi BAvaH . atra
naYA nizeDaboDane bADakamAha ekavAkyatveti ekavi-
DeyArTakatvAnuroDAdityarTaH . atra naYA'nyonyABAvabo-
Dane'nuyAjaBinnezu yAgezu ye yajAmahepadavanmantraka-
raRarUpEkArTaviDAnasamBavenEkaviDeyArTakatvarUpEkavAkyatvaM
samBavati tatra naYA nizeDavoDane ca nEvaM yAgezu ye ya-
jAmahepadavanmantraviDAnaM anuyAjezu tannizeDaviDAna-
miti viDeyIBUtArTadvEviDyAt ekaviDeyIBUtEkArTatvasya
samBave nAnAviDeyArTakatvarUpaviBinnavAkyatvakalpanAyA
anyAyyatvena tatrezwApattikarasyASakyatvAditi BAvaH”
raGudevaH .
<HI>(13) “tatra ca naYA nizeDaboDane dUzaRAntaramAha ye yajAmaha-
mityAderityAdi . tatrAdinA karoteH kriyAtvena kAra-
kaboDAnuroDAt karotipadasya ye yajAmahamiti padasya
cAnuzaNgakalpane gOravAcceti . taTA cAtra naYA nizeDa-
voDane yAgezu ye yajAmahaM karoti, nAnuyAjezu yeyajA-
mahaM karotItyarTaH . anuzaNgakalpanaM vinA tu tAdfSaboDo
na samBavati . sakfduccaritetyAdi vyutpattiBaNgaprasaNgAditi
BAvaH” raGudevaH .
<HI>(14) “nanvatra naYA nizeDaboDane nAnuyAjezvityatra saptamyarTA-
nvayo Bavati anuyAjADikaraRatAdfSanizeDasya boDAt .
anyonyABAvaboDane ca na taTeti saptamyarTAnanvayaBayena
pUrvoktadozadvayamaByupetyAtra naYA nizeDaboDakatvamavaSyama-
Byupeyamityata Aha viSezaRabiBaktistviti taTA cAtra
naYAnyonyamAvaboDane'pi viSezaRaviBakteH prayogasADu-
tvarUpaprayojanasamBavena na nErarTakyamiti BAvaH” raGudevaH .
<HI>(15) “nanu sarvatra viSezaRaviBakteH prayogasADutve nIlo Gawa
ityAdAvaBedasambanDenEva Gawe nIlasyAnvayaboDaH sa ca na
[Page3946-a+ 38]
samBavati nAmArTayoH sAkzAdanvayasyAvyutpannatvAdityata
Aha nAmArTayorityAdi Bedena aBedAditirikta
sambanDena tantratvAt hetutvAt taTA cABedAtiriktasamba-
nDAvacCinnanAmArTanizWaprakAratAnirUpitaviSezyatAsamba-
nDena SAbdabudDiM prati vizayatAsambanDena viBaktipa-
dajYAnajanyopasTiterhetutvasya kalpanAnnoktAnupapattiH . ta-
trABedasambanDenEkanAmArToparyyaparanAmArTasya prakAratayA
tAdfSaSAbdaboDasyoktakAryatAvacCedakasambanDena tatrotpa-
ttyaBAvAt . matAntaramAha lAGavenetyAdi lAGavaYca
tatra janakatAvacCedakakowAvamedAtiriktasambanDAvacCinna-
tvAniveSena tayoH nAmArTayoH taTAtvam viBaktijanyo-
pasTitestantratvam” raGudevaH .
<HI>(16) “nanvevaM sati nIlo Gawa ityAdO kaTaM viSezaRaviBakti-
janyopasTitiM vinApyaBedAnvayaboDastatrAha viSezaRavi-
Baktistviti aBedArTikA sarvatrABedArTikA taTA ca tatra
viBaktijanyABedopasTitiM vinA'BedAnaNgIkAra iti
BAvaH” raGudevaH .
<HI>(17) “nanu yatra viSezaRaviBakteraBAvastatrakA gatirityata Aha
nIlotpalamityAdi taTA ca tatrApi yAvat luptaviBakte
ranusanDAnaM nAsti tatra tAvat nANgIkriyata eva SAbda
boDa iti BAvaH . matetvityanenAsvarasaH sUcitaH sa ca
tanmate'pi nIlotpalamityAdO luptaviBakteranusanDAnaM
vinApyanuBavasidDasya SAbdaboDasyApalApo drazwavyaH” raGudevaH
<HI>(18) “na rAjYa ityAdi . na rAjYaH puruza ityAdO yaTA puruze
zazWyarTasvatvasyABAvaH pratIyate taTAtrApi (nAnuyAjezvityatra)
prayoge saptamyArTasyABedABAvaH pratIyata ityarTaH . na cEvaM
sati etanmate naYo'nyonyABAvatvena SaktikalpanamanarTakam
sarvatra saMsagAMBAvaSaktita eva naYjanyaSAbdaboDani-
rvAhAt BUtalaM na Gawa ityAdO viSezaRaviBaktyarTABedasya
saMsargABAva eva naYA pratyAyyata ityaByupagamAditi vA-
cyam . tatra BedatvaprakArakaSAbdaboDasyAnuBavasidDatayA
'palApamAtreRa nirAkaraRAsamBavena tena rUpeRApi naYaH
SaktikalpanasyAvaSyakatvAditi” raGudevaH .
<HI>(19) “kecittu yajatizu ye yajAmahaM karoti nAnuyajezvi-
tyAdO naYo nizeDaboDakatve'nuyAjezu yeyajAmahevanmantra
vikalpApattiH yajatizu yeyajAmaha karotItyanena
yAgasAmAnye tatprAptyA, tadantargatAnuyAjezvapi prAptatvAt
nAnuyAjezvityanena tatra tasya pratizidDatvAcceti, tatra naYa
[Page3946-b+ 38]
na pratizeDaboDakatvaM kintu BedaboDakatvamiti nAnuyAje-
zvityAdO najo BedaboDakatve yuktimAhuH tanmataM dUza-
yitumupanyasyati yattviti karaRanizeDa iti . nAnu-
yAjezvityAdO naYA yeyajAmahepadavanmantrakaraRanizeDa-
boDane ityarTaH vikalpApatteriti anuyAjezu tAdfSama-
ntrakaraRAkaraRApatterityarTaH upadarSitarItyA tAdfSama-
ntrakaraRasya vihitanizidDatvAditi BAvaH” raGudevaH .
<HI>(20) “viSezanizeDa ityAdi vrAhmaReByo daDi dAtavyaM na
kORqinyAya dAtavyamityAdO viSezanizeDasTalIyasya
brAhmaReByo daDi dAtavyaBitisAmAnyaviDeH kORqi-
nyAtiriktavrAhmaRasampradAnakadaGidAnaboDakatvavyavasTAvat
prakfte'pi yajatizu yeyajAmahaM karotIti sAmAnyaviDe-
rapyanuyAgAtiriktayAge ye yajAmahepadavanmantrakaraRaprati-
pAdakatvaMnAnuyAje taTAviDamantrakaraRasyAprAptyA pika-
lpAsamBavAditi BAvaH” raGudevaH .
<HI>(21) “nanu brAhmaReByo daDi dAtavyaM na kORqinyAya dAtavya-
mityAdAvapi sAmAnyaviDerna viSezetaraparatvam . na ca
taTA sati kORqinyasya daDidAnaprasaktyA vikalpApatti-
riti vAcyaM tatra naYoBedaboDakatvamaByupetya vAkyEkavA-
kyatayA kORqinyAnyabrAhmaRasaMpradAnakadaDidAnapratipAda-
nAByupagamena kORqinTasya tadaprAptyA tannizeDAprAptyA ca
vikalpAnavakASAt tatra sAmAnyaviDerviSezetaraparatvakalpa-
nasya niryuktikatvAt prakftasTale naYonizeDaboDakatvena
vikalpApattirdurdDarEvetyata Aha na ceti . virudDEka-
vacanatvAditi . yaTEkanAmArTe'paranAmArTAnyonyaBAva-
boDakanaYsTale viSezaRaviSezyavAcakapadayoH samAna
viBaktikatvaM tantram . taTA samAnabacanatvasyApi tantratvena
prakfte tadaBAvAttaTA boDAsamBavAditi BAvaH” raGudevaH .
<HI>(22) “nanvekanAmArTe'parunAmArTasyAnyonyABAvaboDe viSeza-
RavAcakapadaviSezyavAtvakapadayoH samAnavacanasya tantratve
pramARABAva ityata Aha na hi KalvityAdi . nAmA-
rTayoraBedAnvayaboDe viSezaRaboDakapadaviSezyaboDakapa-
dayoH samAnaDacanatvasya tantratva eva naYjanyAnyonyA-
BAvaboDe tayostadAyAti naYjanyAnyonyABAvavizayaka
SAbdaboDaM pratyekapadArTe'parapadArTasyABedAnvayaboDakE-
kapadasamaBivyAhftAparapade naYsamaBivyAhArajYAnasya
hetutvAdityatastatpradarSitaM mahato rAjYa ityanena . nanveka-
padArTe'parapadArTAnyonyABAvavizayakaSAbdabudDiM pravi vi-
[Page3947-a+ 38]
SezaRaboDakapadaviSezyaboDakapadayoH samAnavacanatvaniyA-
makatvakalpane ekonadvAvityAdO naYo'nyonyABAvaviza-
yakaSAbdaboDAnudayaprasaNga iti tatra tadanaByupagama
AvaSyakastaTA ca brAhmaReByo daDi dAtaGyaM na kORqi-
nyAya dAtaGyamityAdO naYAnyonyABAvavoDane bADakABAva
ityataH pUrvoktadozodDArapuraHsaraM dozAntaramAha eko na
dvAvityAdivadityAdinA . atra ca nityadvivacanAdyantaSa-
bdAtiriktasTale taTAviDaniyamasvIkAre tu pUrvoktadoza-
syEva durudDarateti sUcanArTamuktaM kaTaYciditi . brAhma-
ReByo daDi dAtavyaM na kORqinyAyetyAdinEva kORqinya
BinnabrAhmaRasampradAnakadaDidAnaboDasamBavAt dvitIyadAta-
vyapadaM nirarTakamiti BAvaH” raGudevaH .
<HI>(23) “ataeveti . yataeva viSezanizeDasTale sAmAnyaviDervi-
Sezetaraparatvam ataevetyarTaH . anyaTA'mAvAsyAyAM pi-
tfByo dadyAdityanena rAtrO SrAdDakaraRaprAptyA rAtrO
SrAdDaM na kurvItetyanena tatra SrAdDakaraRanizeDasya ca prAptyA
tatra tatkaraRasya vihitapratizidDatvAByAM vikalpApatte
rduvAratvAditi BAvaH” raGudevaH .
<HI>(24) “nanu atrApyanyonyABAvArTakatayA rAtrItarakAle SrAdDa-
karaRasya viDAnasamBavena sarvasAmaYjasye vyarTaM tatra naYo
nizeDArTakatvakalpanamityata Aha na hIti tatrApi rAtrO
SrAdDaM na kurvItetyatrApi rAtrItaraparatA naYonyAnyABAvA
rTakatayA rAtrItarakAle SrAdDakaraRasya boDakatetyarTaH .
taTA ca vyarTaM pratizeDArTakatvakalpanamiti BAvaH” raGudevaH .
<HI>(25) “rAtriBinna ityAdi . rAtrO SrAdDaM na kurvItetyAdO naYo
nyonyABAvArTakatayA rAtrItarakAle SrAdDakaraRaviDAnA-
Byupagame'mAvAsyAyAM pitfByo dadyAdityanena rAtrO
SrAdDaprasaktestatkaraRApatterduravAratvAdityarTaH” raGudevaH .
<HI>(26) “nanu taTAviDivAkyayorvAkyEkavAkyatayA rAtrItarA-
mAvAsyAyAM kurvItetyarTakatvAByupagame na pUrvoktakalpoktadoza
ityata Aha na KalvityAdi . rAtrO SrAdDaM na kurvIte-
tyato BinnaM vAkyAntaramasti . tena kriyArahitaSrAdDavi-
GAyakavAkyena” raGudevaH .
<HI>(27) “nApIdam . idaM rAtrO SrAdDaM na kurvIteti vAkyam .
pfTakkriyArahitam . anuzaNgikakriyAtiriktakriyA-
rahitam . kevalaM kriyArahitamityuktO nAnuyAjezviti
vAkyamapi taTA, tatrAnuzaNgikakarotikriyAsattvAdataH
pfTagityuktam . taTA ca tayorevEkavAkyatAsamBave
[Page3947-b+ 38]
rAtrItaravAkyaM kriyArahitaM Bavati anyaTA tayoreka-
taravAkye kriyApadasya vEyarTyApatteH . SrAdDakaraRaprApa-
kavAkyAntarasyABAvena prakftavAkyadvayasyEva kriyApadavatta-
yEkavAkyatvABAvena pUrvoktadozo durdDara eveti BAvaH
raGudevaH .
<HI>(28) nanu rAtrO SrAdDaM na kurvItetyAdO naYonizeDaboDakatvaM
na sammavati tvanmate viSezanizeDasTale sAmAnyaviDerviSeze-
taraparatvaniyamenAmAvAsyAyA pitfByo dadyAdityAdi
sAmAnyaviDeH rAtrItarAmAvAsvAkAle SrAdDakaraRasya vi-
DAyakatvena tatra SrAdDakaraRaprApakavAkyAntarasya cABAvena
tatra tasyAprasaktatvAddarSitasAmAnyaviDerviSezAntaraparatvaM nA-
Byupagamyate cettadA tatra tatpAptO tu vikalpApattirityA-
SaNkate aTa rAtrAvityAdinA . upahAsapUrvakaM samADAna
mAha sADIyAniti . taTA ca prasaktaM hi pratiziDyata
iti niyame pramARABAvenAprasaktasyApi nizeDe bADakA
BAvena rAtrO SrAdDaM na kurvItetyAdO naYonizeDa-
boDakatvAByupagame kzativiraha iti BAvaH” raGudevaH .
<HI>(29) “nizeDaviDeriti . tAdfSaniyamamasvIkftyAprasaktasyApi
nizeDAByupagame ityAdi pUraRIyam . vEyarTyamiti prasa-
ktasyEva pratizidDatvamiti niyame tu tatra tadakaraRasyEva
nizeDaviDeH prayojanatvasamBava iti tAdfSaniyamAByupaga-
mo'tyAvaSyakastasya ca viSezaviSezaniyantritatvAnna doza
iti BAvaH . tAtparyyAnavaboDAditi . rAtrItarAmA-
vAsyAkAlADikaraRaSrAdDakaraRaboDatAtparyyA'nirRayapasaktaM
yad rAtriSrAdDakaraRaM tadvAraRasya tatprayojanatvAdityarTaH .
rAtrO SrAdDakaraRanizeDaboDakavAkyABAve'mAvAsyAyAM
pitfByo dadyAdityAdivAkyato rAtrItarAmAvAsyAkAle
SrAdDakaraRasya boDAsamBavaH taTAviDatAtparyanirRavABAvAt
taTA ca rAtrAvapi SrAdDakaraRaM prasajyeta rAtrO SrAdDakara-
Rasya nizeDaviDO tu taTAviDavAkyArTaparyyAlocanakrameRa
taTAviDaviDerupadarSitArTe tAtparyanirRayasamBavena tasmAt
tAdfSaboDasamBavena rAtrO tadaprAptO tatra tatkaraRAprasakti
riti BAvaH” raGudevaH .
<HI>(30) “evaM sati vikalpasTalasya durlaBatvApattirityata Aha eka-
vizayatayetyAdi . ananyagatikatayA vikalpaM vinA gatya-
ntarABAvatayA taTA ca tatra vikalpaM vinA prakArAntarA-
samBavenAvaSyaM tatra vikalpasvIkAreRa na vikalpasTaladurla-
BatvApattiriti BAvaH” raGudevaH .
[Page3948-a+ 38]
<HI>(31) “nanu nAtirAtre zoqaSinaM gfhRAtItyatra naYA izwasA-
DanatvasyEvABAvaH pratIyate prakArAntarasyABAvAt tacca na
samBavati zoqaSigrahaRabiDiviroDAdityASaNkya upapA-
dayati atra ceti na zoqaSinaM gfhRAtItyatra cetyarTaH”
raGudevaH .
<HI>(32) “nanu DAtvarTAnvite eva viBaktyarTe naYarTABAvasyEvAnvayo
vyutpanna ityataAha vyutpannaSceti taTA ca tAdfSa-
vyutpattikalpane pramARABAva iti BAvaH” raGudevaH .
<HI>(33) “ataeva tAdfSavyutpatteraBAvAdeva” raGuradevaH .
<HI>(34) “nanu kvacidDAtvarTe'pi viBaktyarTapratiyogikasyABAvasya
kvacicca DAtvarTABAve viBaktyarTAnvaye niyAmakABAva ityata
Aha niyamastvityAdi taTA ca yatra DAtvarTe viBaktya-
rTABAvaboDe tAtparyyaM tizWati viroDe'pi nAsti
tatra taTA boDaH . yatra tu DAtvarTABAve viBaktyarTAnvaya
boDe tAtparyyaM tatra taTEvAnvayaboDa iti niyama iti
BAvaH” raGudevaH .
<HI>(35) “nanu zoqaSigrahaRasyANgatvena izwasADanatvABAvAt nA-
tirAtre zoqaSinaM gfhRAtItyAdO zoqaSigrahaRe izwasA-
DanatvABAvaboDane'pi na grahaRaviroDaH kintu bADena
tatrezwasADanatvasyAnvayaboDAsamBavaH taTA ca kaTaM tatra
grahaRaviDiviroDena DAtvarTABAve izwasADanatvAnvayabo-
DANgIkAra ityata Aha muKyaPalAjanakatve'pi
cetyAdi taTA ca tatrezwasADanatvABAvAnvayaboDasya svIkAre
grahaRanizeDaviroDodurapahnava iti BAvaH” raGudevaH .
<HI>(36) “nanu grahaRAgrahaRayostulyaPalajanakatve kaTaM bahuduH-
KasADye zoqaSigrahaRe pravfttirityata Aha grahaRavi-
DyanyaTAnupapattyA ceti . taTA ca tayostulyaPalABA-
vena noktASaNkAyA avakASa iti BAvaH” raGudevaH .
<HI>(37) “pratiyogyanuyogiBAvaH pratiyogitvamanuyogitvam
ADArADeyaBAvaH ADAratvamADeyatvam uBayatroBayotkI-
rttanaM tulyavittivedyatvABiprAyeRa” raGudevaH .
<HI>(38) “nanu naYo'BAvArTakatve kaTaM BUtale na GawaH BUtalaM na Gawa
ityAdO BUtale'DikaraRatAsambanDena naYarTABAvasyAnvayo-
'nyonyABAve ca patiyogitAsambanDena GawAdervAnvayo nA-
mArTayorBedenAnvayaboDAnaNgIkArAdityata Aha nipAteti .
avyayanipAtAtiriktetyarTaH . taTA ca PalabalAnnipAtA
vyayajanyaSAbdaboDaM prati prakArIBUtaviBaktyarTopasTite-
rhetutvasyAkalpanenAnupapattyaBAva iti BAvaH” raGudevaH .
[Page3948-b+ 38]
<HI>(39) “ataeveti yataeva PalabalAnnipAtAvyayajanyaSAbda-
boDaM prati prakArIBUtaviBaktyarTopasTiterna hetutvamataeve-
tyarTaH . ivAdyarTAnvayaboDe candra iva muKamityAdAvivA-
dyarTAnvayaboDe AdinA naYatiriktanipAtamAtraparigrahaH”
raGudevaH .
<HI>(40) “nanu naYo'BAvArTakatve'Gawa BUtalamityAdO kaTaM nAnA-
DarmAByAmekaDarmiboDakatvarUpasAmAnADikaraRyopapattiritya-
ta Aha aGawaM BUtalamityAdi . saMsargABAvA'nyonyABA-
vArTakanaYBedenodAharaRadvayam . aGawamityatra napuMsaka-
liNganirdeSastu na vidyate Gawo yateti bahuvrIhi
samAsaspazwIkaraRAya anyaTA'Gawa ityukte na Gawo'Gawa
iti naYtatpuruze'pi taTA prayogasamBave tatra ca naYo-
'nyonyABAvavatparatayA GawasaMsargABAvavallAkzaRikanaYa
udAharaRAsamBava iti Dyeyam . tatra aBAvavatparatA
BAvavadboDakatA” raGudevaH .
<HI>(41) “yEstu nipAtajanyaSAbdabudDiM pratyapi prakArIBUta-
viBaktyarTopasTiterhetutvamupeyate tanmatamAha kecittviti
pratiyogipadottarasya supa iti BUtale na Gawa ityAdO
GawAdiboDakapadottarasupa ityarTaH” raGudevaH .
<HI>(42) “nanu sarvatrapratiyogitvasya naYsamaBivyAhftapratiyogi
boDakapadottarasubarTatve GawIyo'BAvo na Gawasyeti
prayogApattiH tatrApi GawanizWapratiyogitvasya svarUpa-
sambanDenABAvasya GawABAveSa bidyamAnatvAt na ca na Gawa-
syetyatra nirUpakatvasambanDovacCinnaGawanizWapratiyo-
gitAnizWapratiyogitAkABAvaboDAByupagamAnna taTA pra-
yogaH GawanizWapratiyogitAyA nirUpakatAsambanDena
GawABAve vidyamAnatvAditi vAcyam . vfttyaniyAmakasaM-
sargasyABAvapratiyogitAvacCedakatvABAvena taTokteraSa-
kyatvAdityata Aha anuyogitvaM veti vAkAro vyavasTita
vikalpasampAdakaH taTA ca kvacit pratiyogitvaM taTAviDa-
subarTaH kvacidanuyogitvaM veti labDam . ataeva pawo na
GawABAvasyetyAdO pawe GawABAvapratiyogitvABAvaboDa-
syAnuBavo'pi sUpapAda iti Dyeyam” raGudevaH .
<HI>(43) “naYuttarasupo'DikaraRAtvarTakatve sarvatra naYuttarasupo'nu-
sanDAnakalpanaM tatra lakzaRAkalpanaM cetyuBayakalpane gOravam
tadapekzayA naYa evABAvavati lakzaRAkaraRakalpanamucita
mityASayenAha naYo veti” raGudevaH .
<HI>(44) “nanu naYo'nyonyABAvaboDane viSezaRavAcakapadaviSezya-
[Page3949-a+ 38]
vAcakapadayorvirudDaviBaktirAhityaM tantramiti pUrvamuktam
tatra ca virudDaviBaktikatvaM virudDArTapratipAdakaviBaktika-
tvam anyaTA vyatyayAnuSAsanasTale karmatvAdyarTakapraTamA-
ntapadArTasAmyABAve'pi ekatvAdyarTapraTamAntatvasAmyenAnva-
yaboDApatteH . taTA ca pratiyogivAcakapadottarasupaH
pratiyogitvAdyarTakatve na na Gawa ityAdO naYo'nyonyA-
BAvaboDakatvAsamBavaH tasya viSezyavAcakapadAt Binnatvena
tatpratipAdakaviBakterviSezaRavAcakapadottaraviBaktyarTaprati-
yogitvAditi BavatAsvIkArAt evaM naYarTasaMsargABAve
BedenetarapadArTAnvayAnuBave'nuyogivAcakapadottaraM saptamyape-
kzeti yatpUrvamuktaM tadapi na naYuttarasupo'DikaraRatve
lakzaRayAM Bavati . evaM naYo'BAvavallAkzaRikatve tvat-
kalpe taTAviDaBedAnvayaboDAprasaktO taTAviDABedAnvaya-
boDe tu tAdfSasaptamyantApekzA na samBavati aGawaM BUtala-
mityAdO tadaBAvAt evaYca kvacinnaYAnyonyABAvaH prati-
pAdyate kvacit saMsargABAvaH pratipAdyate ityatra niyAma-
kABAvaH sarvatra taduBayaboDaprasaNgAt ityata Aha viBa-
ktyarTeti viBaktyarTasyAnyonyABAvaboDane anuyogi-
vAcakapadasamAnaviBaktikapadArTasya, saMsargABAvaboDane ca
naYo'sAmArTyamityarTaH taTA ca PalAnuroDena tatra
tattadAnupUrvIjYAnasya hetutvakalpagAnnAniyamaprasaNga iti
BAvaH” raGudevaH .
<HI>(45) “taTAviDakAryyakAraRaBAvakalpanaM pUrvamate'pyAvaSyaka-
mityAha teneti . taTAviDAsAmarTyakalpanenetyarTaH . saM-
sargABAvaH saMsargABAvavadaBedo na pratIyate . taTA ca
tAdfSakAryyakAraRaBAvAkalpane pUrvamate'pyetezu sTalezu tatta-
danvayaboDasyApattirdurvAreti tAdfSakAryakAraRaBAvakalpanA-
vaSyakatvamiti BAvaH” raGudevaH .
idamatrAvaDeyam prAptipUrvakatvAnnizeDasyeti mImAMsakErmanyate
tezAmASayaH hfde dahano nAstItyAdO pratyakze aBAva-
jYAnasya pratiyogijYAnasApekzatayA pratiyoginaSca jYAna-
lakzaRAdinA pUrvaM jYAyamAnatvena tasyABAvo hrade
boDane'pi prAptasya jYAtasya dahanasya anyatra prasaktA-
vapi hfde vAyOrUpavat nizeDo na viruDyate . SAstrIye
tu nizeDe viDIyamAno nizeDaH prAptimupajIvati prAptiSca
rAgato'tideSaSAstrato vA . tatra na kalaYjaM Bakzayedi-
tyAdO rAgaprAptasya vizeDaH . atideSaScataH prAptayoH
“na tO paSO karoti” ityAdO aGArAjyaBAgayoH
[Page3949-b+ 38]
paSuyAge nizeGaH . atideSaSAstrasyAnyatra caritArTatvena
atulyabalatvAt nAtra vikalpaH . kintu ekavizayatayA'gatyA
zoqaSigrahaRAgrahaRayorvikalpaH iti BedaH . aprAptasya
viDIyamAnanizeDasya prAptiSca pratiyogiprApterityeva tatra
prAptipUrvakatvam . tatra ca paryudAsaH yaTA “na tO paSO
karoti” ityAdO karotItyAderanuvAdatvena nAnarTakyam
“sammede nAnyataravEyarTyamiti” nyAyAt tena ADArA-
jyaBAgakaraRAnuvAdena paSuyAgaBinnatvamAtraM viDeyam
evaM rAtrO SrAdDaM na kurvIteti vAkye'pi kriyApadasyA-
nuvAdatvena tasya vEyarTyABAvAt tatra SrAdDakaraRAnuvAdena
rAtriBinnakAlatvaM viDeyam . yaTA vA daDnA juhotyAdO
homamanUdya daDidravyakaraRakatvamAtraM viDIyate evaM SrAdDa-
karaRamanUdya rAtrItarakAlarUpadravyaviDAne kzatyaBAvaH .
anyaTA kutra rAtrItarakAlo biDIyeta . ataH na rAtrO
SrAdDaM kurvItetyAdi vAkyasya SrAdDakaraRanizeDaparatAvyava-
sTApanaM na yuktisahaM “na kalaYjaM BakzayedityAdAviva
paRqApUrvakalpanAyA tadatikrame duradfzwasADanatvakalpanA-
yAScApatterduvAratvAt sakalaSizwAcArasammatatasya rAtrO
SrAdDakaraRe'nizwABAvasya viroDApatteSca . kiYca idaM
vAkyaM na kevalaSrAdDAnuvAdena rAtrItarakAlaviDAnaM kintu
yAvacCrAdDAnuvAdena rAtrItarakAlaviDAnaparamityapi
gantavyam . yadyapi azwakAsu maGAsu ceti manuvacane
azwakAdipadasya bahuvacanAntatayA nirdeSena tadvirudDE-
kavacanAvarudDatvAt BedaparatA samBavati pUrvoktavyutpa-
ttiviroDAt taTApi sAmAnye na OtsargikamekavacanaM
jAtmaBiprAyamiti na viroDa ityavaDeyam .
<P>kriyAyAmiva viBaktyarTe'pi naYarTABAvAnvaya iti
yaduktaM tatra na kalaYjaM BakzayedityAdO DAtvarTe balavadani-
zwAnanunDitvarUpaviDyarTasya” ekAdaSyAM na BuYjItyAdO
BojanABAva eva viDyarTezwasADanatvasya ca boDa iti vizaya-
Bedena vyavasTA . ataeva na kalaYjaM BakzayedityAdi nizeDa-
vAkyam ekAdaSyAM na BuYjItetyAdi nizeDaviDivAkyamiti
BedaH . tadetat SabdaSaktikASikAyAM samarTitam . “paNguH
samudraM na taredityAdO naYAdinA samudrataraRAdeH, paNgu-
praBftikftisADyatvanizeDaboDAnuroDAdavaSyaM kftisADyatvaM
liNarTaH taTA tfptikAmojalaM na tAqayedityAdO tfpti-
kAmezwasADanatvasya, na kalaYjaM BuYjItetyAdO ca kalaYja-
BakzaRAdeH balavadanizwAjanakatve'pIzwasADanatvasya nizeDA-
[Page3950-a+ 38]
nupapattyA izwasADanatvAdikamapi (yaTAyaTam) . na cAho
rAtrAvacCedyaBojananivfttirUpasyopavAsasya kftyasADyatvA-
dazwamyAmupavasediti viDerbADaH kftyaDInasamayasambanDarUpasya
kzEmikakftisADyatvasya nitye'pyanapAyAt, tAdfSaprayoge
BojanAdipratikUlavyApArasyEva vA DAtvarTatvAt” iti .
mImAMsakamatAnusAreRa kalaYjADikaraRaSabde 1777 pf0
naYarTAdiko darSitaH . AgnAyasya kriyArTatvamityekAntA-
SrayaRe dozakaTanAvasare SA0 BA0 ratnapraBayoSca atyantABAva
eva naYaH SaktirBedAdO lakzaRetyuktaM yaTA
“api ca brAhmaRo na hantavyaH iti cEvamAdyA nivfttiru-
padiSyate . na ca sA kriyA nApi kriyAsADanam ityato
nivfttyupadeSAnAmAnarTakyaM prAptaM taccAnizwam . na ca
svaBAvaprAptahantyarTAnurAgeRa naYaH SakyamaprAptakriyArTatvaM
kalpayituM hananakriyAnivfttyOdAsInyavyatirekeRa . naYa-
ScEza svaBAvo yat svasambanDino'BAvaM boDayati aBAvaScO
dAsInyakAraRaM sA ca dagDenDanAgnivat svayamevopaSA-
myati tasmAt prasaktakriyAnivfttyOdAsInyameva brAhmaRo
na hantavya ityAdizu pratizeDArTaM manyAmahe anyatra prajA-
zativratAdiByaH” SA0 BA0 .
<P>“naYaH prakftyarTena sambanDAt hananABAvo naYarTaH
izwasADanatvaM tavyAdipratyayArTaH izwaScAtra narakaduHKABAvaH
tatparipAlako hananABAva iti nizeGavAkyArTaH . hana-
nABAvo duHKABAvaheturityuktAvarTAdDananasya duHKasADana-
tvaDiyA puruzo nivarttate . nAtra niyogaH kaScidasti
tasya (niyogasya) kriyAtatsADanadaDyAdivizayatvAt . na
ca hananABAvarUpA naYvAcyA nivfttiH kriyA aBAva-
tvAnnApi kriyAsADanam aBAvasya BAvAhetutvAd-
tasya sattvarUpatvABAvAccetyarTaH . ato nizeDaSAstrasya
sidDArTe prAmARyamiti BAvaH . vipakze daRqamAha na ca
sA kriyeti . nanu svaBAvato rAgataH prAptena hantyarTe-
nAnurAgeRa naYsambanDena hetunA hananaviroDinI
saNkalpakriyA voDyate . sA ca naYarTarUpA tatrAprApta-
tvAdviDIyate ahananaM kuryyAt iti . taTAca kAryyArTa-
midaM vAkyamityASaNkya nizeDati na ceti OdAsInyaM
hananABAva iti yAvat tadvyatirekeRa naYaH kriyArTatvaM
kalpayituM na ca Sakyamiti yojanA muKyArTasyA
BAvasya naYarTatvasamBave tadviroDakriyAlakzaRAyA anyA-
yyatvAt nizeDavAkyasyApi kAryyArTatve viDinizeDaBedra
[Page3950-b+ 38]
viplavApatteSceti BAvaH . nanu tadaBAvavattadanyatadvirudDa-
yorapi naYaH SaktiH kiM na syAt abrAhmaRaH aDarma
iti prayogadarSanAditi cet na anekArTatvasyAnyAyya-
tvAdityAha naYaSceti gavAdiSabdAnAntu agatyA
nAnArTatvaM svargezuvAgvajrAdInAM SakyapaSusambanDABA-
vena lakzaRAnavatArAt . anyavirudDayostu lakzyatvaM yuktaM
SakyasamanDAt brAhmaRAdanyasmin kzatriyAdO Darma-
virudDe vA pApe brAhmaRAdyaBAvasya naY Sakyasya
sambanDAt prakfte ca AKyAtayogAt naYprasajyaprati-
zeDa eva na paryyudAsalakzakamiti mantavyam . yadDA
naYaH prakftyA na sambanDaH prakfteH pratyayArTopasarjana-
tvAt praDAnasambanDAccApraDAnAnAM, kintu prakftyarTanizWena
pratyayArTenezwasADanatvena sambanDonaYaH . izwaYca svApekzayA
balavadanizwAnanubanDi yattadeva na tAtkAlikasuKamAtraM
vizayaprayuktaM nizidDAnnaBogasyApi izwatvApatteH taTAca
na hantavyaH hananaM balavadanizwAsADanatve sati izwasADanaM
na BavatItyarTaH . atra hantavyaH iti hanane viSezwezwa-
sADanatvaM BrAntiprAptamanUdya netyaBAvaboDane balabadanizwa-
sADanaM hananamiti budDirBavati hanane tAtkAlikezwa
sADanatvarUpaviSezyasattve'pi viSizwABAvabudDerviSezaRA-
BAvaparyyavasAnAt viSezaRaM balavadanizwAsADanatvamiti
tadaBAvobalavadanizwasADanatvaM naYarTa iti paryyavasannam .
tadvudDirOdAsInyaparipAliketyAha . aBAveti . co'pya-
rTyaH pakzAntaradyotI prakftyarTABAvabudDivat pratyayArTA-
BAvavudDirapItyarTaH budDeH kzaRikatvAttadaBAve satyOdAsI-
nyAt pracyutirUpA hanAdO pravfttiH syAd iti tatrAha
sA ceti . yaTAgnirinDanaM dagDvA SAmyati evaM sA
naYarTABAvabudDiH hananAdAbizwasADanatvaBrAntimUlaM rAge-
nDanaM dagDvEva SAmyatItyakzarArTaH . rAganASe kfte pracyu-
tiriti BAvaH . yadvA rAgataH prAptA sA kriyA rAganASe
svayameva SAmyatItyarTaH . parapakze tu hananaviroDikriyA
kAryyetyukte'pi, hananasyezwasADanatvaBrAntryanirAsAt
pracyutirdurvArA . tasmAttadaBAva eva naYarTa ityupasaMha-
rati tasmAditi . BAvArGABAvena tadvizayakakftya-
BAvAt kAryyABAvastacCabdArTaH . yadvetyuktapakze nivf-
ttyupalakzitamOdAsInyaM yattadviSizwaBAvApannameveti-
vyAKyeyaM svataH sidDasyOdAsInyasya naYarTasADyatvo-
papAdAnArTaM nivfttyupalakzitatvamiti Dyeyam .” tasya
[Page3951-a+ 38]
vaworbratamityanuzWeyakriyAvAcinA vrataSabdena kAryyamupa-
kramya “nekzetodyantamAdityam” iti prajApativratamuktam
ata upakramavalAttatra naYaIkzaRaviroDisaNkalpakriyA-
lakzaRA'NgIkftA . evamagOrasurA aDarma ityAdInAma-
DAtvarTayuktasya naYaH pratizeDavAcitvAyogAt anyavi-
rudDalakzakatvam . eteByaH prajApativratAdiByo'nyatrABAva-
syEva naYarTatA ityarTaH” ratnapraBA0 .
naYaH prasajyapratizeDAdyarTABiDAne niyamaviSezasmaraRapUrvakaM
sA0 da0 naYarTo nirRIto yaTA
“amuktA BavatA nATa! muhUrttamapi sA purA” . atrA-
muktetyatra naYaH prasajyapratizeDArTatvamiti viDeyatva-
mevoTitam . yadAhuH “aprADAnyaM viDeryatra prati-
zeDe praDAnatA . prasajyapratizeDo'sO kriyayA saha yatra
naY” . taTA “navajalaDaraH sannadDo'yaM nadfptaniSA-
caraH” . atrodAharaRe tatpuruzasamAse guRIBAve naYaH
paryyudAsatayA nizeDasya viDeyatAnavagamaH . yadAhuH .
“praDAnatvaM viDeryatra pratizeDe'praDAnatA . paryyudAsaH
sa vijYeyo yatrottarapadena naY” . tena “jugopAtmAna-
matrasto Beje DarmamanAturaH . agfDnurAdade so'rTAnasaktaH
suKamanvaBUt” . atrAtrastAditAmanUdyAtmagopranAdyeva viDe-
yamiti naYaH paryudAsatayA guRaBAvo yuktaH . nanvaSrA-
dvaBojI brAhmaRaH, asUryyampaSyA rAjadArA ityAdivat
kamuktetyatrApi prasajyapratizeDo BavizyatIti cenna
atrApi yadi BojanAdirUpakriyAMSena naYaH sambanDaH
syAttadEva tatra prasajyapratizeDatvaM vaktuM SakyaM na ca
taTA, viSezyatayA praDAnena tadBojinArTena kartraMSenEva
naYaH sambanDAt . yadAhuH “SrAdDaBojanaSIlo hi
yataH karttA pratIyate . na tadBojanamAtraM tu karttarIne-
rviDAnataH” iti . amuktetyatra tu kriyayEva saha sambanDa
iti doza eva” .
aSrAdDaBojItyAdO asamarTasamAsaM vEyAkaraRA manyante
“suqanapuMsakasya” pA0 sUtre napuMsakasya netyarTasya BAzyAdA-
vuktatvAt sAmarTyABAve'pi samAsa iti hi tezAM rAdvAntaH
<P>lAkzaRikanaYarTanirRayaH SabdaSaktiprakASikAyAM yaTA
“ataevAGawaH pawa ityAdAvanyasya, asurodEtya ityAdO
viroDinaH, anikzuH SaraH ityAdO sadfSasya, abrAhmaRo
vArdDuzika ityAdAvapakfzwasya, anudaramudarantaruRyA ityAdO
svalpasya boDakena naYnipAtena svArTe pratiyogitvAdi
[Page3951-b+ 38]
sambanDenEva GawAderanuBAvane'pi tatratyatatpuruze nAvyAptiH .
pawasyABAva ityarTe prasajyanaYA avyayIBAva eva
samAsaH pramARaM, tenApawaM varttate ityAdyeva tatra prayoga-
statpuruzasyottarapadaliNgakatvaniyamAt iti vfdDAH .
prasajyanaYApyapawa ityAdistatpuruza eva sADurnAvyayI
BAvaH naYtatpuruzaviDestadapavAdakatvAt ataeva vAdi-
nAmavivAda ityAdikaH kiraRAvalyAdO puMsi prayoga
iti tu pakzaDaramiSrAH” .
<P>atrAyaM viSezaH prasajyanaYava tatpuruzaH BAvakfdanta-
padayoga eva na GawAdipadayoge vAdinAmavivAda ityAdyu-
dAharaRezu BAvakfdantasyEvottarapadatvAditi sampradAyavidaH .
<P>naYarTe tiNarTAnvayaSca SabdaSa0 pra0 darSito yaTA
“na ca pacatyapi cEtre nAyaM pUcatIti prayogaH syAdvartta-
mAnAyAH pAkakfteraBAvasya samayAntarAvacCedena cEtre
sattvAditi vAcyaM tatra naYarTa eva laqarTavarttamAnatvasyA-
nvayena varttamAnakAlAvacCedyasya pAkakftyaBAvavattvasya cEtre
zADena tadasamBavAt gurumate na kalaYjaM BakzayedityAdO,
asmanmate'pyatirAtre zoqaSinaM na gfhRAti ityAdO
naYrTe'pi tiNarTAnvayasya vyutpannatvAt . etena BAvi
dine cEtro nApAkzIdatItadine cEtro na pakzyatItyapi
syAdBAvidinAdO cEtre'tItapAkakftyAderaBAvasattvAdi-
tyapi samAhitaM tatrApyatItAdikAlasya naYarTa evAnvaye-
nAtItAdikAlAvacCedyatvaviSizwasya pApakftyaBAvasya
BAvyAdidinAvacCedena cEtrAdAvasattvAdeva tAdfSAprayo-
gAt . ataeva ca nizpannAnnaM na pakzyatItyAdO nizpa-
nnAnnakarmakaBAvikfteraprasidDAvapi na kzatiH BavizyatkA-
lAvacCedena tAdfSAnnakarmakapAkakfteraBAvasya tatra boDya-
tvAditi yuktamutpaSyAmaH” . kilaSabdottaratve'syAnu-
pfzwArTatA kilaSabdamupakramya “na nanu ityetAByAM saMprayu-
jyate'nupfzwe na kilEvaM nanukilEvamiti” niruktakArokteH
<LEND>
