<L>6099<pc>0575,a<k1>ahaNkAra<k2>ahaNkAra
ahaNkAra¦ pu0 ahamiti kriyate'nena kf--GaY . 1 ahamityaBi-
mAne Atmani utkarzAvalambane 2 garvve 3 tadASraye antaH-
karaRaBede “manobudDirahaNkAraScittaM karaRamAntaram .
saMSayoniScayo garvvaHsmaraRaM vizayA ime” vedA0 pari0 .
sAMKyamatasidDe 4 aBimAnakAraRe mahattattvajanye paYcata-
nmAtrAdInAM kAraRe tattvaBede ca yaToktaM sAM0 kA0 . “prakfte-
rmahAMstato'haNkArastasmAdgaRaSca zoqaSakaH . tasmAdapi
zoqaSakAt paYcaByaH paYca BUtAni” ityuddiSya tallakzaRakAryye
tatrEvokte yaTA “aBimAno'haNkArastasmAt dviviDaH pravarttate
sargaH . ekAdaSakaSca gaRastanmAtrapaYcakaM cEva” . vyAKyAtaM
ca kO0 “aBimAno'haNkAraH yat KalvAlocitaM, mataYca
tatrAhamaDikftaH, SaktaH Kalvahamatra, madarTA evAmI vizayAH,
mattonAnyo'trADikftaH kaScidastyato'hamasmIti yo'BimAnaH
so'sADAraRavyApAratvAdahaNkAraH tamupajIvya hi budDi-
raDyavasyati “karttavyametanmayeti” . tasya kAryyaBedamAha
tasmAt dviviDaH pravarttate sargaH . prakAradvayamAha ekA-
daSakaSca gaRaH indriyAhvayaH tanmAtrapaYcakaYcEva dviviDaeva
sargo'haNkArAt na tvanyEtyevakAreRAvaDArayati” . “sattva
[Page0575-b+ 38]
rajastamasAM sAmyAvasTA prakftiH prakftermahAn mahato'ha-
NkAro'haNkArAt paYca tanmAtrARyumayamindriyam” sA0 sU0 .
ahaNkArasattve pramARamapi darSitam “bAhyAByantarAByAM
tEScAhaNkArasya” sA0 sU0 “bAhyAByantarAByAmindriyAByAM
tEH paYcatanmAtrESca kAryyEstatkAraRatayAhaNkArasyAnumAnena
boDaH ityarTaH . ahaNkAraScABimAnavfttikamantaHkaraRadravyaM
natvaBimAnamAtraM dravyasyEva loke dravyopAdAnatvadarSa-
nAt . suzuptyAdAvahaNkAravfttinASena BUtanASaprasaNgA-
dvAsanASrayatvenEvAhaNkArAKyadravyasidDeSceti . atretTamanu-
mAnam . tanmAtrendriyARi aBimAnavaddravyopAdAnakAni
aBimAnakAryadravyatvAt . yannEvaM tannEvam . yaTA puruzAdi-
riti . nanvaBimAnavaddravya mevAsidDamiti cedahaM gOra
ityAdivfttyupAdAnatayA cakzurAdivat tatsidDeH . anena
cAnumAnena mana AdyatirekamAtrasya tatkAraRatayA prasA-
DyatvAt . atra cAyamanukUlastarkaH . “bahu syAM prajAye
ya” ityAdi SrutismftiByastAvadBUtAdisfzweraBimAnapUrvvaka-
tvAdbudDivfttipUrvvakasfzwO kAraRatayABimAnaH sidDaH . tatra-
cEkArTasamavAyapratyAsattyEvABimAnasya sfzwihetutvaM lAGavAt
kalpyata iti . nanvevaM kulAlAhaNkArasyApi GawopAdA-
natvApattyA kulAlamuktO tadantaHkaraRanASe tannirmitaGawa-
nASaH syAt na cEtadyuktam puruzAntareRa sa evAyaM
Gawa iti pratyaBijYAyamAnatvAditi cennEvam mukta-
puruzaBogahetupariRAmasyEva tadantaHkaraRamokzottaramucCedAt .
na tu pariRAmasAmAnyasyAntaHkaraRasvarUpasya vocCedaH
“kftArTaM prati nazwamapyanazwaM tadanyasADAraRatvAditi” yoga-
sUtre muktapuruzopakaraRasyApyanyapuruzArTasADakatvasidDeriti .
aTa vA GawAdizvapi hiraRyagarBAhaNkAra eva kAraRamastu
na kulAlAdyahaNkArastaTApi sAmAnyavyAptO na vyaBicAraH
samazwibudDyAdyupAdAnikEva hi sfzwiH purARAdizu sAMKya-
yogayoSca pratipAdyate na tu tadaMSavyazwibudDyAdyupAdAnikA
yaTA mahApfTivyA eva sTAvarajaNgamAdyupAdAnatvaM na tu
pfTivyaMSalozwAderiti” sAM0 prava0 BA0 . manunApyuktam “mana-
saScApyahaNkAramaBimantAramISvaram” . “ahaNkAraSca vIrarase
vyaBicAriBAvaH . asyADizWAtA” SaNkaraH . nirahaNkAra-
rUpatvAddayAvIrAdireza naH” sA0 da0 “nAhaNkArAt paro-
ripuH” . “ahaNkAravimUQAtmA karttAhamiti manyate” gItA .
<LEND>
