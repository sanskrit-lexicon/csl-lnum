<L>8834<pc>1090,a<k1>uttamANga<k2>uttamANga
uttamANga¦ na0 karmma0 . mastake . “baBO patadgaNga ivottamA-
Nge” kumA0 . “kaScid dvizatKaqgahftottamANgaH” raGuH .
“pfzWatastu SarIrasya nottamANge kaTaYcana” manuH . mastakasya
aNgezUttamatvaM cakzurAdIndriyADAratvAt prARavAyusaYcA-
rasTAnatvAt sarvezAmaNgAnAmuparivarttamAnatvAcca . ataeva
“garBasya hi samBavataH praTamaM SiraH samBavatItyAha SOnakaH
SiromUlatvAddehendriyARAm” suSru0 SOnakIyamate indri-
yamUlatvamasyoktam “tacca SarIram zaqaNgaM SAKAScatasro maDyaM
paYcamaM zazWaM Sira” iti suSru0 zaqaNgaviBAge hastapAdAnAM
caturRRAM SAKAtvena maDyamasya maDyatvena upravarRya-
sarvaSeze SirasaH kaTanaM pUrvoktahetoH prADAnyAttasyeti
boDyam . pratyaNgaviBAge'pi “mastakodaretyAdinA
suSru0 mastakasya praTamanirdeSaH prADAnyAdeva loke-
'pi mastakacCedane'vaSizwANgEH na pratyaBijYA Cinna-
mastakamAtreRa tu pratyaBijYA ityato mastakasya pratyaBijYA-
sADanatvAdapi uttamatvam” kaTamanyaTA devadattAdidehasya
hastAdizu ca aNgezu maDye hastAdinA na pratyaBijYA
ityataH mastakasya utkfzwatvam . hastAdicCedane'pi
jIvanasamBavAt mastakasya Cedane tadaBAvAdapi mastakasya
prADAnyamityapi mantavyam .
<LEND>
