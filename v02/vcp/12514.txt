<L>12514<pc>1783,a<k1>kalA<k2>kalA
kalA¦ strI kalayati kalate vA karttari ac kalyate jYAyate
karmaRi ac vA . candramaRqalasya zoqaSe BAge yaTA ca
candrasya zoqaSaBAgasya kalASabdavAcyatvam . taTA kAlamA0
uktaM yaTA skAnde-
“amA zoqaSaBAgena devi! proktA mahAkalA . saMsTitA
paramA mAyA dehinAM dehaDAriRI . amAdipOrRamAsyantA
yA eva SaSinaH kalAH . tiTayastAH samAKyAtAH zoqaSEva
[Page1783-b+ 38]
varAnane!” iti “ayamarTaH yA mahAmAyA ADAraSakti-
rUpA dehinAM dehaDAriRI saMsTitA sA candramaRqalasya
zoqaSaBAgena parimitA candradehaDAriRyamAnAmnI mahA-
kaleti proktA kzayodayarahitA nityA tiTisaMjYikEva
itarA api paYcadaSa kalA divasavyavahAropayoginyaH
kzayodayavatyaH, paYcadaSa tiTayo BavantIti tiTayaH
zoqaSEvetyavirudDaM vacanamiti . SrutistvasminnarTe pakzanirRaya
evodAhftA . “tasya rAtraya eva paYcadaSa kalA DruvE-
vAsya zoqaSI kaleti” . evaYca satyatra sAmAnyaviSezarUpeRa
tiTidvEviDyamuktaM Bavati tatra yeyamametyuktA kzayodaya-
vivarjitA DruvA zoqaSI kalA tadyuktaH kAlastiTi-
sAmAnyaM yAstvavaSizwAH vfdDikzayopetAH paYcadaSa kalA-
stABirviSizwAH kAlaviBAgAstiTiviSezAH . tAsAM paYca-
daSAnAmekEkAM kalAM bahnyAdayaH prajApatyantAH paYca-
daSa devatAH krameRa pibanti . tatra vahninA yA kalA praTamaM
pIyate mA praTametyucyate, tayA yuktaH kAlaviSezaH prATa
myavAcinA pratipacCabdenABiDIyate . evaM dvitIyAdInA
paYcadaSyantAnAM tiTInAM nAmAnyavagantavyAni, tA etAH
kfzRapakze tiTayo Bavanti . punaSca tAH pItAH kalAstenEva
krameRa tatra taTA vahnyAdidevatAByo nirgatya candamaRqalaM
pUrayanti tABiryuktAH kAlaviSezAH SuklapakzagatAH prati
padAdyAstiTayo Bavanti . bahnyAdidevatAnAM kalApAnaM
somotpattO paWitam, taTA hi “praTamAM pibate vahnirdvi-
tIyAM pibate raviH . viSvedevAstftIyAntu caturTIM sali-
lADipaH . paYcamIM tu vazawkAraH zazWI pibati vAsavaH .
saptamAmfzayodivyA azwamImaja ekapAt . navamIM kfzRapakze
'sya yamaH prASnAti vE kalAm . daSamIM pibate vAyuH piba-
tyekAdaSImumA . dvAdaSIM pitaraH sarve samaM prASnanti
BAgaSaH . trayodaSIM DanADyakzaH kuveraH pibate kalAm .
caturdaSIM paSupatiH paYcadaSIM prajApatiH . nizmItaH kala-
yA SezaScandramA na prakASate . kalA zoqaSikA yA sA tvapaH
praviSate sadA . amAyAM tu sadA soma ozaDIH prati-
padyate . tamozaDigataM gAvaH pibantyambugataYca yat . tat-
kzIramamftaM BUtvA mantrapUtaM dvijAtiBiH . hutamagnizu
yajYezu punarApyAyate SaSI . dine dine kalAvfdDiH
pOrRamAsyAM tu pUrRateti” .
<P>evaM zoqaSAnAM kalAnAmekA nityA anyA kzayodaya-
SAlinI, tadetat spazwamuktam Sata0 brA0 14, 4, 3, 22 .
[Page1784-a+ 38]
yaTA “prajApatiH zoqaSakalastasya rAtraya eva paYcadaSa-
kalA DruvEvAsya zoqaSI kalA sa rAtriBirevA ca pUryyate
'pa ca kzIyate so'mAvAsyAM rAtrimetayA zoqaSyA kalayA
sarvamidaM prARaBfdanupraviSya tataH prAtarjAyate tasmAdetAM
rAtriM prARaBftaH prARaM na vicCindyAdapi kfkalAsasya”
“yo'yamannAtmA prajApatiH prakftaH sa eza saMvatsarAtmanA
viSezato nirdiSyate rAtrayaH ahorAtrARi tiTaya eva
pratipadAdyAH DruvEva nityEva vyavasTitA . etAsAM vittatvaM
vaktuM tatsADarmyamAha sa candrAtmA prajApatIrAtriBireva
pratipadrAdyABirupacIyamAnABiH Suklapakze varDate kfzRapakze
tABirevApacIyamAnABiH kalABirapakzIyate amAvA-
syAyAM DruvEkA kalA vyavasTitA . evaM kalAnAM vittatve
sidDe tadupacayApacayO karmetyaBipretyAha sa kalAtmA prajA-
patiramAvAsyAM rAtriM rAtrO yA DruvA kalAtrAvasTitoktA
etayA zoqaSyA kalayA sarvamidaM prARijAtaM sTAvara-
jaNgamAtmakamanupraviSya yadapaH pibati yaccozaDIraSnAti
tat sarvamevOzaDyAtmanA vyApyAmAvAsyAM rAtrimavasTAya
tato'paredyuH prAtarjAyate dvitoyayA saMyukto Bavati
evamasO prajApatiH pANaktAtmakaH saMvfttaH evaM prajApateH
pANktakarmaPalatvamuktvA prAsaNgikamaTamAha tasmAditi
prARinaM na pramApayet kfkalAsasyApi sarawasyApi prARaM
na vicCindyAt” BA0 . candrakalAnAM nAmaBedAdikamanupadaM
vakzyate . “sarvABiH sarvadA candrastaM kalABirnizevate”
“jyotsnAntarARIva kalAntarARi” . “kalA ca sA
kAntimatI kalA(va)BftaH” kumA0 . “kalAsamagreRa gfhA-
namuYcatA” “kalAdaDAnaH sakalAH svaBABirudBAsayan
sODasitABirASAH” “niDiramBasAmupacayAya kalAH”
iti ca BAGaH kalADaraH kalABft kalAniDiH kalAvAn .
2 avayavamAtre ca . “somasUryyAgniBedena mAtfkAvarRa
samBavAH . azwatriMSatkalAstattanmaRqalezu vyavasTitAH” SA0
ti0 . “somamaRqalasya zoqaSakalatA sUryyamaRqalasya dvAda-
SakalatA vahnimaRqalasya daSakalatoktA” tAsAM nAmAni
DyeyarUpARi ca tatra darSitAni yaTA-
“amftA mAnadA pUzA tuzwiHpuzworatirDftiH . SaSinI
candrikA kAntirjyotsnA SrIH prItiraNgadA . pUrRA pUrRA-
mftA kAmadAyinyaH svarajAH kalAH 16 . tapinI tApinI
DUmrA marIcirjvAlinI ruciH . suzumRA BogadA viSvA
yoDinI DAriRI kzamA . kaYAdyA vasudAH sOrAH waWAntA
[Page1784-b+ 38]
dvAdaSeritAH 12 . “DUmrArcirUzmA jvalinI jvAlinI
visPuliNginI . suSrIH surUpA kapilA havyakavyavahe
api . qAdInAM daSavarRAnAM kalA DarmapradA imAH” 10 .
aBayezwakarADyeyA SvetapItAruRAH kramAt” .
<P>taTA akArokAramakAranAdavindvAtmakapraRavasya paYcASat-
kalAtmakatAmuktvA tannAmaDeyarUpARyapi tatroktAni yaTA-
“tArasya paYcaBedasya paYcASadvarRagAH kalAH . sfzwirfdDiH-
smftirmeDA kAntirlakzmIrDftiH sTirA . sTitiH sidDi-
riti proktA kacavarnakalAH 10 kramAt . akArAd-
brahmaRotpannAstaptacAmIkarapraBAH . etAH karaDftAkza-
srakpaNkajadvayakuRqikAH . jarA ca pAlinI SAntirESvarI
ratikAmike . varadAhlAdinI prItirddIrGA svuzwatavargajAH 10 .
ukArAdvizRunotpannAstamAladalasanniBAH . aBItiSaNKa
cakrezwabAhavaH parikIrttitAH . tIkzRA rOdrI BayA
nidrA tandrA kzut kroDinI kriyA . utkarI mutya retAH
syuH kaTitAH payavargajAH 10 . rudreRa mArRAdutpannAH
SaraccandrasamapraBAH . udvahantyo'BayaM SUlaM kapAlaM bAhu-
Birvaram . ISvareRoditA vindoHpItASvetA'ruRA'sitAH 4 .
anantAstAHzavargasTA javAkusumasanniBAH . aBayaM hariRaM WaNkaM
daDAnA bAhuBirvaram . nivfttiH supratizWA svAdvidyA
SAntiranantaram . inDikA dIpikA cEva recikA mocikA-
parA . sUkzmA sUkzmAmftA jYAnAmftA cApyAyinI taTA .
vyApinI vyomarUpA syuranantAH svarasaMgatAH 16 . sadASivena
saMjAtAnAdAdetAH sitatvizaH . akzasrakpustakaguRakapA
lAwyakarAmbujAH . nyAse tu yojayedAdO zoqaSa svarajAH
kalAH . iti paYcASadAKyAtAH kalAH sarvasamfdDidAH”
kalyate jYAyate'nena . aMSatulye 3 upADiBede ca .
“tasmE sa hovAca . ihEvAntaH SarIre sOmya! sa puruzo
yasminnetAH zoqaSa kalAH praBavantIti” paSropanizat .
“tasmE sa hovAca . ihEvAntaH SarIre hfdayapuRqarI-
kAkASamaDye he sOmya! sa puruzo na deSAntare vijYeyo
yasmin etA ucyamAnAH zoqaSa kalAH prARAdyAH praBa-
vantyutpadyanta iti zoqaSakalABirupADirUpABiH sakala
iva nizkalaH puruzo lakzyate'vidyayeti” BAzyam .
“puruzasya zoqaSakalatvaM na sAkzAtsAvayavatvena, kintu
kalAjanakatvena tadupADimattvAditi vaktuMyasminnetA iti
vAkyatAtparyyamAha zoqaSakalABiriti” Ananda0
<P>yaTA ca puruzasya voqaSakakzatvaM taToktaM tatrEva
[Page1785-a+ 38]
praSnopanizadi SaNkarAcAryyakftatadBAzye ca yaTA-
“sa IkzAYcakre kasminnahamutkrAnta utkrAnto BavizyAmi
kasmin vA pratizWite pratizWAsyAmIti” upa0 . “tadupADi-
kalADyAropApanayanena vidyayA sa puruzaH kevalo darSayitavya
iti kalAnAM tatpraBavatvamucyate . prARAdInAmatyantanirvvi-
Seze hyadvaye SudDe tattve Sakyate'DyAropamantareRa pratipAdya-
pratipAdanAdivyavahAraH karttumiti kalAnAM praBavasTi-
tyapyayA Aropyante avidyAvizayAScEtanyAvyatirekeREva
hi kalA jAyamAnAstizWantyaH pralIyamAnASca sarvvadA
lakzyante . ata eva BrAntAH kecidagnisaMyogAdGfta-
miva GawAdyAkAreRa cEtanyameva pratikzaRaM jAyate
naSyatIti tanniroDe SUnyamiva sarvvamiti . apare
GawAdivizayaM cEtanyaM cetayiturnityasyAtmano'nityaM
jAyate vinaSyatIti . apare cEtanyaMBUtaDarmma iti
lOkAyatikAH . anapAyopajananaDarmmakacEtanyamAtmEva nAma-
rUpAdyupADiDarmEH pratyavaBAsate . “satyaM jYAnamAnandaM
brahma” “vijYAnaGana evetyAdi” SrutiByaH . svarUpAvyaBi-
cArAt yaTA yaTA yo yaH padArTo vijYAyate
taTA taTA jYAyamAnatvAdeva tasya tasya cEtanyasyAvya-
BicAritvaM vastu ca Bavati kiYcinna jYAyata iti
cAnupapannam . rUpaYca dfSyate na cAsti cakzuriti
vat . vyaBicarati tu jYAnaM, jYeyaM na vyaBicarati
kadAcidapi . jYeyABAve'pi jYeyAntareBAvAjjYAnasya .
na hi jYAne'sati jYeyaM nAma Bavati kasyacit-
suzupte'darSanAt jYAnasyApi suzupte'BAvAjjYeyAjjYAna-
svarUpasya vyaBicAra iti cenna . jYeyAvaBAsakasya
jYAnasyAlokavajjYeyABivyaYjakatvAt svavyaNgyABAve Alo-
kABAvAnupapattivat suzupne vijYAnABAvAnupapatteH .
na hyanDakAre cakzuzo rUpAnupalabDO cakzuzo'BAvaH
SakyaH kalpayitumavEnASikena . vEnASiko jYeyABAve
jYAnABAvaM kalpayatyeveti cet? yena tadaBAvaM kalpaye-
ttasyABAvaH kena kalpyata iti vaktavyam vEnASikena .
tadaBAvasyApi jYeyatvAjjYAnABAve jYAnABAva iti
cet? na, aBAvasyApi jYeyatvAByupagamAdaBAvo'pi
jYeyo'Byupagamyate vEnASikEH, nityaYca tadavyatiriktaYce-
jjYAnaM nityaM kalpitaM syAttadaBAvasya ca jYAnAtma-
katvAdaBAvatvaM vANmAtrameva na paramArTato'BAvatvama-
nityatvaM ca jYAnasya . na ca nityasya jYAnasyABAvo-
[Page1785-b+ 38]
nAmamAtrADyArope kinnaSCinnam . aTABAvo jYeyo-
'pi san jYAnavadatirikta iti cenna tarhi jYeyA-
BAve jYAnABAvaH jYeyaM jYAnavyatiriktaM na tu jYAnaM
jYeyavyatiriktamiti cenna . SabdamAtratvAdviSezAnupapatteH .
jYeyajYAnayorekatvaYcedaByupagamyate--jYeyaM jYAnavyatiriktaM
na jYeyavyatiriktaM jYAnam jYeyavyatiriktaM neti tu
SabdamAtrameva tadvahniragnivyatirikto'gnirna vahnivyatirikta
iti yadvadaByupagamya jYeyavyatireke tu jYAnasya jYeyABAve
jYAnABAvAnupapattiH sidDA . jYeyABAve'darSanAdaBAvo
jYAnasyeti cenna suzpterityaByupagamAt . vEnASikEraByupaga-
myate hi suzupte'pi vijYAnAstitvaM, tatrApi jYeyasattvamaByu-
pagamyate jYAnasya svenEveti cenna Bedasya sidDatvAt .
sidDaM hyaBAvajYeyavizayasya jYAnasyABAvajYeyavyatirekA-
jjYeyajYAnayoranyatvam . na hi tatsidDaM mftamivojjIva-
yituM punaranyaTA karttuM Sakyate vEnASikaSatErapi jYAnasya
jYeyatvameveti . tadapyanyena tadapyanyeneti tvatpakze'ti-
prasaNga iti cenna tadviBAgopapatteH . sarvasya yadA hi
sarvaM jYeyaM kasyacittadA tadvyatiriktaM jYAnaM jYAna-
meveti dvitIyo viBAga evAByupagamyate'vEnASikEH .
na tftIyastadvizaya ityanavasTAnupapattiH jYAnasya sve vA-
vijYeyatve sarvajYatvahAniriti cet? so'pi dozastasyEvAstu
kintannivarhaRenAsmAkamanavasTAdozaSca jYAnasya jYayatvAByupa-
gamAdavaSyaYcEva vEnASikAnAM jYAnaM jYeyam svAtmanA
cAvijYeyatvenanavasTA'nivAryyA . samAna evAyaM doza
iti cenna jYAnasyEkatvopapatteH . sarvvadeSakAlapuruzA-
dyavasTamekameva jYAnaM nAmarUpAdyanekopADiBedAt savi-
trAdijalAdiprativimbavadanekatayAvaBAsata iti . nA'sO
dozaH . taTA cedihedamucyate . nanuSruterihEvAntaH SarIre
paricCinnaH kuRqavadaravatpuruza iti, na prARAdikalA-
kAraRatvAt . na hi SarIramAtraparicCinnasya prARasya
SradDAdInAM kalAnAM kAraRatvaM pratipattuM SaknuyAt .
kalAkAryyatvAcca SarIrasya . na hi puruzakAryyARAM
kalAnAM kAryyaM sacCarIraM kAraRakAraRaM svasya puruzaM
kuRqavadaramivAByantaraM kuryyAt, vIjavatsyAditi cet?
yaTA vIjakAryyo vfkzastatkAryyaYca PalaM svakAraRakAraRaM
vIjamaByantarIkarotyAmrAdi tadvatpuruzamaByantarIkuryyAt
SarIraM svakAraRakAraRamapIti cenna anyatvAt sAvaya-
vatvAcca . dfzwAnte kAraRavIjAdvfkzaPalasaMvfttAnyanyAnyeva
[Page1786-a+ 38]
vIjAni dArzwAntike tu svakAraRakAraRaBUtaH sa eva puruzaH
SarIre'ByantarIkftaH SrUyate . vIjavfkzAdInAM sAvayavatvAcca
syAdADArADeyatvaM niravayavaSca puruzaH sAvayavASca kalAH
SarIraYca etenAkASasyApi SarIrADAratvamanupapannaM kimu-
tAkASakAraRasya puruzasya tasmAdasamAno dfzwAntaH .
kindfzwAntena vacanAt syAditi cenna vacanasyAkAraka-
tvAt . na hi vacanaM vastuno'nyaTAkaraRe vyApriyate
kintarhi yaTABUtArTAvadyotane . tasmAdantaH SarIra ityetadvacanaM
aRqasyAntarvyometivacca drazwavyam . upalabDinimittatvAcca .
darSanaSravaRamananavijYAnAdiliNgErantaHSarIre paricCinna
iva hyupalaByate cAta ucyate--antaHSarIre somya! sa
puruza iti . na punarAkASakAraRaM san kuRqavadaravacCa-
rIraparicCinna iti manasApIcCati vaktuM mUQo'pi!
kimuta pramARaBUtA SrutiH . yasminnetAH zoqaSa kalAH
praBavantItyuktaM puruzaviSezaRATaM kalAnAM praBavaH, sa cAnyo-
'rTo'pi SrutaH kena krameRa syAdityata idamucyate . cetana-
pUrvikA ca sfzwirityevamarTe ca puruzaH zoqaSakalaH pfzwo
yo BAradvAjena, sa IkzAYcakre IkzaRaM darSanaM cakre kftavA-
nityarTaH . sfzwiPalakramAdivizayaM kaTamityucyate kasmin
kartfviSeze dehAdutkrAnto BavizyAmyahameva vA kasminvA
SarIre pratizWite'haM pratizWAsyAmi pratizWitaH syAmityarTaH” .
<P>“sa prARamasfjata prARAcCradDAM KaMvAyurjyotirApaH
pfTivIndriyam . mano'nnamannAdvIryaM tapo mantrAH karma-
lokA lokezu ca nAma ca” upani0 .
“nanvAtmA'karttA, praDAnaM kartf, ataH puruzATe prayo-
janamurarIkftya praDAnaM pravarttate mahadAdyAkAreRa, tatreda-
manupapannaM puruzasya svAtantryeRekzApUrvvakaM kartftvavacanaM
satvAdiguRasAmye praDAne pramARopapanne sfzwikarttari sati
ISvarecCAnuvarttizu paramARuzu satsvAtmano'pyekatvena
kartftve sADanABAvAdAtmana AtmanyanarTakartftvAnupapatteSca .
na hi cetanAvAn budDipUrvvakAryyAtmano'narTaM kuryyAt,
tasmAtpuruzArTena prayojanenekzApUrvvakamiva niyatakrameRa
pravarttamAne'cetane praDAne cetanavadupacAro'yaM--sa IkzAYcakre
ityAdiH . yaTA rAjYaH sarvArTakAriRi Bftye rAjeti
iti cet? nAtmano BoktftvavatkartftvopapatteH . yaTA sANKyasya
cinmAtrasyApariRAmino'pyAtmano BoktftvaM tadvadvedavAdi-
nABIkzAdipUrvakaM jagatkartftvamupapannaM SrutiprAmARyAt .
tattvAntarapariRAmAdAtmano'nityatvASudDatvAnekatvanimitta-
[Page1786-b+ 38]
cinmAtrasvarUpavikriyAtaH puruzasyAtmanyeva Boktftve
cinmAtrasvarUpavikriyA na dozAya . BavatAM zunarvedavAdinAM
sfzwikartftve tattvAntarapariRAma evetyAtmano'nityatvAdi-
sarvadozaprasaNga iti cenna, ekasyApyAtmano'vidyAvizayanAma-
rUpopADyanupADikftaviSezAByupagamAdavidyAkftanAmarUpo-
pADikfto hi viSezo'Byupagamyate AtmanobanDamokzAdi-
SAstrakftasaMvyavahArAdyuparamArTaM” paramArTatI'nupADikftaYca
tattvamekamevAdvitIyamupAdeyaM sarvatArkikabudDyanavagAhyamaBaya
Sivamizyate na tatra kartftvaM BoktftvaM vA kriyAkAraka-
PalaYca syAdadvEtatvAtsarvaBAvAnAm . sANKyAstvavidyADyA-
ropitameva puruze kartftvaM kriyAkArakaM PalaYceti kalpa-
yitvA''gamabAhyatvAtpunastatastrasyantaH paramArTata eva
BoktftvaM puruzasyecCanti tattvAntaraYca praDAnaM puruzAt
paramArTavastuBUtameva kalpayanto'nyatArkikanirAkftabadDivizayAH
santo vihanyante . taTetare tArkikAH sANKyErityevaM para-
sparavirudDArTakalpanAt AmizATina iva prARino'nyonyaM
viruDyamAnA arTadarSitvAt paramArTatattvAddUramevApakfzyante-
'tastanmatamanAdftya vedAntArTatattvamekatvadarSanaM pratyAdara-
vanto mumukzavaH syuriti tArkikamate dozadarSanaM kiYciducyate
'smABiH na tu tArkikatAtparyyeRa taTEtat atroktam . “viva-
dan Ke'vanikzipya viroDodBavakAraRam . tEH saMrakzita-
sadbudDiH suKaM nirvvAti vedadit” . kiYca--Boktftvakartf-
tvayorvikriyayorviSezAnupapattiH . kA nAmAsO kartf-
tvAjjAtyantaraBUtA BoktftvaviSizwA vikriyA yato BoktEva
puruzaH kalpyate na karttA . praDAnantu karttreva na Boktriti
nanUktaM puruzaScinmAtra eva svAtmasTo vikriyate BuYjAno'-
nantAntarapariRAmena . praDAnantu tattvAntarapariRAmena
vikriyate'to'nekamaSudDamacetanaYcetyAdiDarmmavattadviparItaH
puruzaH . nA'sO viSezo vAqmAtratvAtprAgBogotpatteH .
kevalacinmAtrasya puruzasya BoktftvaM nAma viSezo Bogo-
tpattikAle cejjAyate nivftte ca Boge punizastadvAdaSe-
BetaScinmAtra eva BavatIti cenmahadAdyAkAreRa ca pariRamya
praDAnaM tato'petya punaH praDAnaM KarUpeRAvatizWata iti
asyAM kalpanAyAM na kaScidviSeza iti vANmAtreRa
praDAnapuruzayorviSizwavikriyA kalpyate . aTa BogakAle-
'pi cinmAtra eva prAgvatpuruza iti cet? na tarhi
paramArTato BogaH puruzasya . BogakAle cinmAtrasya
vikriyA paramArTEva, tena BogaH puruzasyeti cenna praDAna-
[Page1787-a+ 38]
syApi BogakAle'vikriyatvAdBoktftvaprasaNgaH . cinmAtrasyEva
vikriyABoktftvamiti cedOzRyAdasADAraRaDarmmavatAmagnyA-
donAmaBoktftve hetvanupapattiH . praDAnapuruzayo-
ryugapadBoktftvamiti cenna praDAnasya pArArTyAnupapatteH .
na hi BoktrordvayoritaretaraguRapraDAnaBAva upapadyate prakA-
SayorivetaretaraprakASane . BogaDarmmavati satvANgini
cetasi puruzasya cEtanyaprativimbAdayo'vikriyasya puruzasya
Boktftvamiti cenna puruzasya kasyApanayanArTaM mokzasA DanaM
SAstraM praRIyate'vidyADyAropitAnarTApanayanAya SAstra-
praRayanamiti cet? paramArTataH puruzo BoktEva na karttA
praDAnaM karttreva na Boktf paramarTasadvastvantaraM puruzAccetIyaM
kalpanA''gamabAhyA vyarTA nirhetukA ca iti nAdarttavyA
mumukzuBiH . ekatve'pi SAstrapraRayanAdyAnarTakyamiti
cenna aBAvAt . na hi SAstrapraRetrAdizu tatPalArTizu ca
SAstrasya praRayanamanarTakaM sArTakaYceti kalpanA syAt . na
hyAtmEkatve SAstrapraRetrAdayastato'BinnAH santi tadaBAve
evaMvikalpanEvAnupapannAH . aByupagate AtmEkatve pramA-
RArTaScAByupagato BavatA yadAtmEkatvamaByupagacCatA . tada-
Byupagame ca kalpanAnupapattimAha SAstram . “yatra tvasya
sarvamAtmEvABUttatkena kaM paSyet?” ityAdiSAstrapraRayanAdyupa-
pattiYcAha . anyatra paramArTavastusvarUpAdavidyAvizaye “yatra
hi dvEtamiva BavatItyAdi” . vistarato vAjasaneyake .
viBakte vidyA'vidye parApare ityAdAveva SAstrasyAto
na tArkikavAdaBawapraveSaH vedAntarAjapramARabAhugupte
ihArtmakatvavizaya iti . etenAvidyAkftanAmarUpAdyupADi-
kftAnekaSaktisADanakftaBedavattvAdbrahmaRaH sfzwyAdikartftve
sADanAdyaBAvo dozaH pratyukto veditavyaH parErukta AtmA-
narTakartftvAdidozaSca . yastu dfzwAnto rAjYaH sarvArTakAriRi
karttftvAdyupacArAdrAjA kartteti so'trAnupapannaH . “sa IkzA-
Ycakra” iti SrutermuKyArTabADanAtpramARaBUtAyAH tatra hi
gORI kalpanA . Sabdasya, yatra muKyArTo na samBavati . iha
tvacetanasya muktabadDapuruzaviSezApekzayA kartfkarmmadeSakAla-
nimittApekzayA ca banDamokzAdiPalArTA niyatA puruzaM
prati pravfttirnopapadyate . yaToktasarvajYeSvarakartftvapakze
tUpapannA, ISvareREva sarvADikArI prARaH puruzeRa sfjyate .
kaTaM? sa puruza uktaprakAreRekzitvA prARaM 1 hiraRya-
garBAKyaM sarvaprARikaraRADAramantarAtmAnamasfjata sfzwavAn,
atraH prARAt SradDAM 2 sarvaprARinAM SuBakarmmapravfttihetu-
[Page1787-b+ 38]
BUtAm . tataH karmmaPalopaBogasADanADizWAnAni kAraRa-
BUtAni mahABUtAnyasfjata . KaM 3 SabdaguRaM vAyuM 4 svena
sparSena kAraRaguRena ca viSizwaM dviguRam . taTA jyotiH 5
svena rUpeRa pUrvvAByAYca SabdasparSAByAm viSizwaM triguRaM
taTA''po 6 rasena guRenAsADAraRena pUrvvaguRAnupraveSena
caturguRAH . taTA ganDena pUrbaguRAnupraveSena paYcaguRA
pfTivI 7 . taTA tEreva BUtErArabDamindriyaM 8 dviprakAraM
budDyarTaM karmmArTaYca daSasaNKyam . tasya ceSvaramantaHsTaM
saMSayasaNkalpAdilakzaRaM manaH 9 . evaM prARinAM kAryyaM
karaRaYca sfzwvA tatsTityarTaM vrIhiyavAdilakzaRamannam 10 .
tataScAnnAdadyamAnAdvIryyaM 11 sAmarTyaM balaM sarvakarmmapravftti-
sADanam . tadvIryyavatAYca prARinAM tapaH 12 viSudDisADanaM
saNkIryyamARAnAM, mantrA 13 stapoviSudDAntarvahiHkaraReByaH
karmasADanametA fgyajuHsAmATarvANgirasaH . tataH karmma 14
agnihotrAdilakzaRam . tato lokAH 15 karmmaRAM Palam .
tezu ca sfzwAnAM prARinAM nAma 16 ca devadatto yajYadatta-
ityAdi . evametAH kalAH prARinAmavidyAdidozavIjA-
pekzayA sfzwAstEmirikadfzwisfzwA iva dvicandramaSaka-
makzikAdyAH svapnadfksfzwA iva ca sarve padArTAH punastasmi-
nneva puruze pralIyante hitvA nAmarUpAdiviBAgam” BA0 .
“sa yaTemA nadyaH syandamAnAH samudrAyaRAH samudraM prApyAstaM
gacCanti, Bidyete tAsAM nAmarUpe samudra ityevaM procyate .
evamevAsya paridrazwurimAH zoqaSa kalAH puruzAyaRAH
puruzaM prApyAstaM gacCanti, Bidyete tAsAM nAmarUpe puruza
ityevaM procyate, sa ezo'kalo'mfto Bavati, tadeza SlokaH”
<P>“kaTaM sa dfzwAntaH? yaTA loke imA nadyaH syanda-
mAnAH sravantyaH samudrAyaRAH samudro'yanaM gatirAtmaBAvo
yAsAM tAH samudrAyaRAH samudraM prApyopagamyAstaM nAma-
rUpatiraskAraM gacCanti . tAsAYcAstaM gatAnAM Bidyete
vinaSyete nAmarUpe gaNgAyamunetyAdilakzaRe . tadBede samudra
ityevaM procyate tadvastUdakalakzaRameva, yaTA'yaM dfzwAntaH .
uktalakzaRasya prakftasya puruzasyaparidrazwuH pari samantAddrazwu-
rdarSanasya karttuH svarUpaBUtasya . yaTArkaH svAtmaprakASasya
karttA tadvad, imA zoqaSa kalAH prARAdyAH uktAH kalAH
puruzAyaRA nadInAmiva samudraH puruzo'yanamAtmaBAvagamanaM
yAsAM kalAnAM tAH puruzAyaRAH puruzaM prApya puruzAtma-
BAvamupagamya taTEvAstaM gacCanti . Bidyete tAsAM nAma-
rUpe kalAnAM prARAdyAKyA rUpaYca . yaTAsvaBede ca
[Page1788-a+ 38]
nAmarUpayoryadanazwaM tattvaM puruza ityeva procyate brahma-
vidBiH . ya evaM vidvAn guruRA pradarSitakalapralaya-
mArgaH sa eza vidyayA pravilApitAsvavidyAkAmakarmma-
janitAsu prARAdikalAsvakalo'vidyAkftakalAnimitto
hi mftyustadapagame'kalatvAdevAmfto Bavati . tadetasminnarTe
eza SlokaH” BA0 .
“arA iva raTanABO kalA yasmin pratizWitAH . taM vedyaM
puruzaM veda yaTA BA vo mftyuH parivyaTa” upa0 .
“arA raTacakraparikarA iva raTanABO raTacakrasya nABO
yaTA praveSitAstadASrayA Bavanti yaTA taTetyarTaH . kalAH
prARAdyA yasmin puruze pratizWitA utpattisTitilaya-
kAlezu taM puruzaM kalAnAmAtmaBUtaM vedyaM vedanIyaM pUrRRa-
tvAt puruzaM puri SayanAdvA veda jAnIyAt . yaTA he
SizyA vo yuzmAnmftyurmA parivyaTA mA parivyaTayatu .
vyaTAmApannA duHKina eva yUyaM sTa atastanmA BUd yuzmA-
kamityaBiprAyaH” BA0 .
<P>taTA ca prARaH 1 SradDA 2 vyoma 3 vAyuH 4 tejaH 5
jalaM 6 pfTivI 7 indriyaM 8 manaH 9 annam 10 vIryyam
11 tapaH 12 mantrAH 13 karma 14 lokaH 15 . nAma 16
ityetA prARAdinAmAntAH zoqaSa kalAH puruzasya upA-
Daya iti sTitam . “gatAH kalAH paYcadaSa pratizWAm” SrutiH
3 aMSamAtre ca “prAcI dik kalA dakziRA dik kalodIcI-
dikkalEza sOmya! catuzkalaH pAdo brahmaRaH prakASavAnnAma
sa ya etamevaM vidvAMScatuzakalaM pAdaM brahmaRaH prakASavA-
nityupAste prakASavAnasmi~lloke Bavati prakASavato ha
lokAYjayati ya eta mevaMvidvAMScatuzkalaM pAdaM brahmaRaH
prakASavAnityupAste” “pfTivI kalA'ntarikzaM kalA dyOH
kalA samudraH kalEza vE sOmya! catuzkalaH pAdobrahmaRo'-
nantavAnnAma . sa ya etamevaMvidvAMScatuzkalaM pAdaM brahmaRo'-
nantavAnityupAste'nantavAnasmi~lloke Bavatyanantavato ha
lokAYjayati ya etamevaMvidvAMScatuzkalaM pAdaM brahmaRo-
'nantavAnityupAste” . “agniH kalA sUryyaH kalA candraH
kalA vidyutkalEza vE sOmya! catuzkalaH pAdo brahmaRo
jyotizmAnnAma sa ya etamevaMvidvAMScatuzkalaM pAdaM
brahmaRojyotizmAnityupAste jyotizmAnasmillo~ke Bavati
jyotizmato ha lokAYjayati ya etamevaMvidvAMScatuzkalaM
pAdaM brahmaRo jyotizmAnityupAste” . “prARaH kalA
cakzuH kalA SrotraM kalA manaH kalEza vE sOmya! catu-
[Page1788-b+ 38]
zkalaH pAdobrahmaRa AyatanavAnnAma sa ya etameva “vidvAM
ScatuzkalaM pAdaM brahmaRa AyatanavAnityupAste Aya-
tanavAnasmillo~ke BavatyAyatanavato lokAYjayati ya etamevaM-
vidvAMScatuzkalaM pAdaM brahmaRa AyatanavAnityupAste” .
avatAraSabde BUri udAharaRam dfSyam .
paladvayAtmake 4 kAlAMSaBede sa ca si0 Si0 darSitoyaTA-
“yo'kzRornimezasya KarAma 30 BAgaH sa tatparastacCataBAga
uktA . truwirnimezErDftiBi 18 Sca kAzWA tattriMSatA sadga-
RakEH kaloktA . triM SatkalA''rkzI GawikA kzaRaH syAnnAqI-
dvayaM tEH KaguRE 30 rdinaM ca . gurvakzarEH KendumitE 10 rasustEH
zaqiBaH palaM tErGawikA KazaqBiH 60 . syAdvA GawIzazwiraha-
KarAmE 30 rmAso dinEstErdvikuBi 12 Sca varzam . kzetre samA-
dyena samA viBAgAH syuScakrarASyaMSakalAviliptAH” Si0 .
“yo'kzRorlocanayoH pakzmapAtaH sa nimezaH . sa yAvatA
kAlena nizpadyate tAvAn kAlo'pi nimezaSabdeno-
cyate upacArAt . tasya triMSadviBAgastatparasaMjYaH
tatparasya SatAMSastruwiriti . aTa ca nimezErazwAdaSaBiH
kAzWA . kvacicCAstrAntare tiTiBiriti pAWaH . kAzWA-
triMSatA kaloktA . kalAnAM triMSatA GawikA . sA-
cAkzIM BaBramasya zazwiBAga ityarTaH . GawikAdvayena
kzaRo muhUrttaH . kzaRAnAM triMSatA dinam . aTa
prakArAntareRa dinamucyate . gurvakzarEH KendumitEH 10 asu-
riti . ekamAtrolaGuH dvimAtro guruH . taTA “sAnu-
svArI visargAnto dIrGoyuktaparastu yaH” iti Cando-
lakzaRe pratipAditam yadakzaraM sAnusvAraM visargAntaM
dIrGaM yasyAkzarasya parataH saMyogastallaGvapi gurusaMjYaM jYeya-
m . gurvakzarasyoccAryyamARasya yAvAn kAlastaddaSakenE-
ko'suH prARaH . praSastendriyapuruzasya SvAsocCvAsA-
ntarvarttI kAlEtyarTaH . zaqBiH prARErekaM pAnIyapalam .
palAnAM zazwyA DawI . GawInAM zazwyA dinam . triMSaddi-
nErekomAsaH . mAsErdvAdaSaBirvarzamiti kAlasya viBAgo
darSitaH” prami0 . “ahno'stamayavelAyAM kalAmAtrA'pi
yA tiTiH” kAlamA0 vyAsaH . “pratipalleSamAtreRa kalA-
mAtreRa cAzwamI” paWanti . “sa ca trIRi trIRi
kalAsahasrARi paYcadaSa ca kalA ekEkasmin DAtAvavatizWate”
iti suSru0 . “azwAdaSa sahasrARi saMKyA cAsmin
samuccaye . kalAnAM navatiH proktA” suSru0 .
“vikalAnAM kalA zazwyA tatzazwyA BAga ucyate .
[Page1789-a+ 38]
tattriMSatA BavedrASirBagaRodvAdaSEva te” sU0 si0 . ukte
rASicakrasya 216000 mite BAge ca “kzetre samA-
dyena samA viBAgA ityAdi” Si0 kzetre kakzAyAM samA-
dyena varzAdyena samAstulyAH kzetraviBAgA jYeyAH . te
ke . cakrarASyaMSakalAviliptAH . yaTEkasya varzasva mAsa-
dinAdayo viBAgA evaM BagaRasya rASyaMSAdayaH” prami0 .
si0 Si0 ukte dinamAnajYAnopayogini dinajyAguRite
vyAsArdDaBakte sUtrAtmake 6 padArTe ca yaTA--
“uktA praBABimatadiNniyamena tAvat tAmeva kAlaniyamena
ca vacim BUyaH . syAdunnataM dyugataSezakayoryaMdalpaM
tenonitaM dinadalaM natasaMjYakaM ca . aTonnatAdUna-
yutAccareRa kramAdudagdahiRagolayorjyA . syAt
sUtrametadguRitaM dyumOrvyA vyAsArDaBaktaM ca kalABiDA-
nam” Si0 “divasasya yadgataM yacca SezaM tayoryadalpaM tadunnata-
saMjYaM jYeyaM tenonnatenonIkftaM dinadalapramARaM tannatasaMjYaM
Bavati . aTonnatAdunnatakAlAduttaragole careRonitAt-
dakziRe yutAdyA jyA tat sUtram sA sUtrasaMjYetyarTaH .
tat sUtraM dyujyayA guRitaM trijyayA BaktaM kalA-
sajYaM Bavati . atropapattiH . yasmin kAle CAyA
sADyA tasmin kAle svAhorAtravftte yAvatIBirGawi-
kABiH kzitijAdunnato ravistAsAmunnatasaMjYA . yena kAlena
maDyAhnAnnatastasya natasaM jYA . aTa careRa maDyAhnAnnatayuta-
syonnatakAlasya kila jyA sADyA sA ca jyAmaDyAvaDi-
rBavati . sa ca maDyapradeSo'horAtravfttasyonmaRqalasaMpAte
Bavati . yata unmaRqalasaMpAtAByAmUrDvamahorAtravfttasyA-
rDamaDo'rDam . ata unmaRqalAvaDirjIvA sADyA . kziti-
jonmaRqalayorantaraM carArDam . ataScarArDena varjitAdunna-
tAduttaragole, dakziRe tu yutAt . yata uttaragole
kzitijAduparyunmaRqalam” dakziRe'DaH . tasmAt kAlAd yA
jyA sADitA sA trijyAvfttapariRatA . sA ca sUtra-
saMjYA . aTa yadi trijyAvftte etAvatI, tadA dyujyA-
vftte kiyatItyanupAtena dyujyAvfttapariRatA . sA ca kalA-
saMjYA . idAnIM prakArAntareRa kalA tasyAScezwayazwi-
mAha” prami0 . “sUtraM kujIvAguRitaM viBaktaM carajyayA
syAdaTavA kalA sA . kalA palakzetrajakowiniGnI
tatkarRaBaktA BavatIMzwayazwiH” Si0 . “aTavA tat sUtraM
kujyayA guRitaM carajyayA maktaM sat kalA mavati . sA
kalAzwaDA palakzetrakowiBirguRyA svasvakarRena BAjyA
[Page1789-b+ 38]
PalamazwaDezwayazwirBavati . atropapattiH . atra carajyA-
kujye trijyAdyujyApariRate . atastAByAM cAnupAtaH .
yadi carajyayA kujyA laByate tadA sUtreRa kimiti .
PalaM kalA . sA kalA'horAtravftte jyA . sA pala-
vaSAdakzakarRavat tiraScIMnAM jAtA . aTa tasyAH
kowisUtramAtramAneyam . tatrAnupAtaH . yadi palakzetra-
karRena tatkowirlaByate tadA kalAkarRena kimiti .
PalamunmaRqalaSaNkfgrasamasUtrAduparyarkabimbAdaDa UrDvaM
kowirUpaM Bavati . tasyezwayazwisaMjYA” prami0 .
“snAyuBiSca praticCannAn santatAMSca jarAyuRA . SlezmaRA
vezwitAScApi kalABAgAMstu tAn viduH . DAtvASayAntare
DAtoryaHkledastvaDitizWati . dehozmaRABipakvaSca sA kaletya-
BiDIyate” BAvapra0 ukte dehasTe DAtvASayAntarasTe
7 DAtukledaBede tadBedASca tatrEvoktAH . “AdyA mAMsaDarA
proktA dvitIyA raktaDAriRI . medoDarA tftIyA tu
caturTI SlezmaDAriRI . paYcamI ca malaM Datte zazWI pitta-
DarA matA . retoDarA saptamI syAditi sapta kalAH smftAH”
8 ekamAtrAtmakalaGuvarRRe “zaqvizame'zwO same kalAstASca
same'syurno nirantarAH . na samAtra parASritA kalA”
“sarvagurvantamaDyAdiguravo'tra catuzkalAH . jYayASca-
turlaGUpetA paYcAryyAdizu saMsTitAH” iti ca
vfttara0 “fRaprayoge mUlaDanAdaDike AyatvenADamarRRena
uttamarRAya dIyamAne 9 vfdDirUpe (suda) padArTe medi0 .
“mAse Satasya yadi paYca kalAntaraM syAt” lIlA0 10 strI-
rajasi 11 nOkAyAM 12 kapawe ca viSvaH . 13 gItAdividyABede
sA ca catuHzazwi 64 viDA SEvatantroktA yaTA--1 gItam
2 vAdyam 3 nftyam 4 nAwyam . 5 AleKyam 6 viSozakacCedyam
7 taRqulakusumayalivikArAH 8 puzpAstaraRam 9 daSanavasanA-
NgarAgAH 10 maRiBUmikAkarma 11 Sayanaracanam 12 uda-
kavAdyam 13 udakaGAtaH 14 citrAyogAH 15
mAlyagraTanavikalpAH 16 keSaSeKarApIqayojanam 17
nepaTyayogAH 18 karRapatraBaNgAH 19 ganDayuktiH 20
BUzaRayojanam 21 indrajAlam 22 kOcumArayogAH
23 hastalAGavam 24 citraSAkApUpaBakzyavikA-
rakriyA 25 pAnakarasarAgAsavayojanam 26 sUcI-
vApakarma 27 vIRAqamarukasUtrakrIqA 28 prahelikA
29 pratimA 30 durvacakayogAH 31 pustakavAcanam
32 nAwikAKyAyikAdarSanam 33 kAvyasamasyApUraRam
[Page1790-a+ 38]
34 pawwikAvetravARavikalpAH 35 tarkUkarmARi 36
takzaRam 37 vAstuvidyA 38 rUpyaratnaparIkzA 39
DAtuvAdaH 40 maRirAgajYAnam 41 AkarajYAnam
42 vfkzAyurvedayogAH 43 mezakukkuwalAvakayudDaviDiM
44 SukasArikApralApanam 45 utsAdanam 46
keSamArjanakOSalam 47 akzaramuzwikAkaTanam 48
mlecCitaka vikalpAH 49 deSaBAzAjYAnam 50 puzpa
SakawikAnimittajYAnam 51 (atra nimittajYA-
namiti pfTak kecit paWanti) . yantramAtfkA
52 DAraRamAtfkA 53 sampAwyam 54 mAnasI kAvya-
kriyA 55 kriyAvikalpAH 56 CalitakayogAH
57 aBiDAnakozacCandojYAnam . 58 vastragopanAni
59 dyUtaviSezaH 60 AkarzaRakrIqA 61 bAlakakrIqanakAni
62 vEnAyikInAM vidyAnAM jYAnam 63 vEjayikInAM
vidyAnAM jYAnam 64 vEtAlikInAM vidyAnAM jYAnam iti
BAga0 945 a0 28 Slo0 wIkAyAM SrIDaraliKitAH . kvacit
pustake sUcIvApakarmmasUtrakrIqetyekaM padam taduttaraM
vIRAqamarukavAdyAnIti . vEtAlikInAmityatra vEyAsikI-
nAmiti ca pAWo dfSyate . “ahorAtrEScatuHzazwyA saMyatO
tAvatIH kalAH” BAga0 10, 45, 28 . “catuHzazwyaNgamada-
dat kalAjYAnaM mamAdButam” BA0 anu0 18 a0 .
“aDigata kalAkalApakam” kAMda0 . “catuHzazwikalA-
vidyA ISvarIprItivardDanam” gAyatrIkavacam .
<LEND>
