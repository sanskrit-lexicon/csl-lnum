<L>17667<pc>2607,a<k1>guRaviDi<k2>guRaviDi
guRaviDi¦ pu0 guRasyANgasya dravyAderviDiH . prAptasyA'prAptasya vA
karmaRo'NgadravyaviDAne . yaTA “agnihotraM juhoti svarga-
kAmaH” iti viDinA svargasADanatvena prAptasyAgnihotrAde-
raNgaM “daDnA juhotIti” vAkyana daDidravyaM vidaDat guRa-
viDiH . yatra ca karma aNgaM ca mAnAntareRAprAptaM
tatroBayaviDAnaM yaTAhi tasya aNgarUpaguRaviDAnena guRa-
viDitvaM taTA karmasvarUpaprApakatvena utpattiviDitvaM
cetyuBayarUpatvam tadetat gOgAkzigranTe vivftaM yaTA
“ajYAtArTajYApako ledaBAgo viDiH . sa ca prayojana
[Page2607-b+ 38]
vadarTaviDAnenA'rTavAn . tAdfSaYcArTaM pramARAntareRAprAptaM
viDatte . yaTA “agnihotraM juhuyAm svagakAmaH iti
viDiH pramARAntareRAprAptasvargaprayojanavadDomaM vi-
Datte agnihotreRa svarga BAvayediti vAkyArTavoDaH .
yatra karma pramARAntareRa prAptaM tatra taduddeSena guRamAtraM
viDatte . yaTA “daDnA juhoti” ityatra homasya “agnihotraM
juhuyAt” ityanena prAptatvAdDomIddeSena daDimAtraviDAnaM
daDnA homaM BAvayediti . yatra tUBayamaprAptaM, tatra viSizwaM
viDatte . yaTA “somena yajeta” ityatra somadravyayAgayo-
raprAptatvAt somaviSizwayAgaviDAnam . somapade matyarTa-
lakzaRayA somavatA yAgenezwaM BAvagediti vAkyArTa-
boDaH . na coBayaviDAne vAkyaBedaH, pratyekamuBayasyA-
viDAnAt kintu viSizwasyEkasyEva viDAnAt . na
ca “jyotizwomena svargakAmoyajeteti” prAptayAgoddeSena
somarUpaguRaviDAnamevAstu somena yAgaM BAvayediti,
kiM matvarTalakzaRayeti vAcyam . tasyADikAraviDitve-
notpattiviDitvAsamBavAt . nanu “udBidA yajeta paSu-
lAma” ityasyeva jyotizwomena ityasyApyutpattyaDikAra-
viGitvamastviti cenna dfzwAnte utpattivAkyAntarA-
BAvenAnyaTAnupapattyA taTAtvASrayaRAt . kiYca jyo-
tizwomenetyatroBayaviDitve tenEva yAgastasya PalasambanDaSca
boDanIya iti sudfQovAkya BedastadvaraM somapade matvarTa-
lakzaRayA viSizwaviDAnam” . aDikaM viDiSabde vakzyate .
uBayaviDAne anyadudAharaRaM tattvavoTinyAM darSitaM yaTA
<P>“praTamasya caturTe “vAjapeyena svArAjyakAmoyaje-
teti” tatra vAjapeyaSabdena vAjamannaM peyaM surAdIti .
tatra tattadyAgamanUdya vAjapeyadravyarUpoguRo viDIyate, kiM
vA vAjapeyanAmA yAgaviSezo'nena viDIyata iti saMSayaH
tatra viSizwayAgAntarakalpane gOravAdannasurAtmakaM dravyadvayaM
guRo viDIyate naca guRaviDitve vAjapeyakaraRaka
yAgena svArAjyaM kuryyAditi yAge vAjapeyakara-
Ratvena vAjapeyasADyatvastrArAjyasADanatvayorvirudDayoreka
jYAnavizayatvAnaByupagamAt vAjapeyaguRavatA yAgena
svArAjyaM BAvayediti matvarTalakzaRA prasajyetetivAcyaM
sakfduccaritasya yajetetyasya tantreRoBayatrAnvayANgIkArAt
bAjapeyena dravyeRa svArAjyAya yAgaM kuryyAdityarTalABAnna
matvarTalakzaRA . taTAca sUtraM “nAmaDeye guRASruteH syAdvi-
DAnamiti cediti” (jEmi0 1 . 4 . 8 .) prApte brUmaH yajeH
[Page2608-a+ 38]
Pale dravye ca uBayatra sambanDANgIkAre virudDaM trikadvaya
mApadyeta . taTA hi upAdeyatvaM guRatvaM viDeyatva-
YcetyekaM trikam uddeSyatvamanuvAdyatvaM muKyatvaYcetyaparaM
trikaM tatroddeSyatvAdayastrayaH svArAjyaPalanizWA DarmAH .
upAdeyatvAdayastrayaH sADanImUtayAganizWA DarmAH
PalamuddiSya yAgasyopAdAnAt PalamanUdya yAgasya viDA-
nAt Palasya ca sADyatayA muKyatvAt yAgasya sADana-
tvenopasarjjanatvAt tadeva ca guRatvam . atra copAdeya-
tvoddeSyatvayoH, guRatvamuKyatvayoranuvAdyatvaviDeyatvayorvi-
roDa iti trikadvayaM virudDam . taTAcEkenEkadA tAdfSa
virudDoBayayorvoDakatvaM nANgIkriyata iti BAvaH . aTa
mA BUttantreRa sambanDaH yajetenuzaNgeRa pfTak Pale dravye-
cAnvayaH svIkriyatAmiti cenna anuzaNgakalpane vAjapeya
dravyeRa yajeta yAgaM kuryyAt svArAjyAya yajeta yAgena
svArAjyaM BAvayediti vAkyaBedApatteH tasmAdvAjapeya
Sabdo na dravyavAcakaH api tu yAganAmaDeyamiti . itTa-
YcAnuzaNgakalpane vAkyaBedarUpagOravaM doza ityanuzaNgA-
DikaraRasidDAntaH . yatra cAnuzaNgakalpane viSezapramARa-
masti tatra prAmARikatvAt tatkalpane gOravaM na dozAyeti
Dyeyam” .
uBayatra ca dravyamAtraguRaviDAnanirAkaraRam prayo-
janam . kvacittu guRamAtraviDAnaM jE0 1 . 4 . 9 sUtra-
BAzyayordarSitaM yaTA
<P>“tadguRAstu viDIyerannaviBAgAdviDAnArTe na cedanyena
SizwAH” 9 sU0 . “yaTA “Agneyo'zwAkapAlo'mAvAsyAyAM
pOrRamAsyAM cAcyuto Bavati” ityevamAdayaH SrUyante
tatra sandehaH, kim ‘Agneyo'gnIzomIyaH’ ityevamAdayo
guRaviDayaH, karmanAmaDeyAni vA? iti . kiM tAvat
prAptam? guRaviDI satyaneko guRo viDIyeta, agni-
puroqASAzwAkapAlAH iti, tasmAnna guRaviDayaH ityevaM
prApte brUmaH, tacca karma, guRAScAsya viDIyeran, avi-
BaktA hi te karmaRo viDAnArTe tadDitAnte Sabde, tatra
hi azwAkapAlasyAgneyatA viDIyate, sa eza eva-
mAgneyo Bavati, yadyagnaye saMkalpya dIyate, tenAyam
anena prakAreRa yAgo vihitI Bavati, sa evaM viDIya-
mAno na Sakyate sambanDinAvaviDAya vihita iti
vaktum . tasmAt guRaviDayaH, azwasu kapAlezu saMskriya-
mARo vrIhimayo vA puroqASa eva Bavati, so'nuvAdaH
[Page2608-b+ 38]
sidDaScAtrAzwAkapAla ucyate, ‘kapAlezu Srapayati’ iti
vacanAt nAnyena SrapitaM gfhRanti, tenAsminpakze
vAkyaBedo Bavati, ‘na cedanyena SizwAH’ yatra punaranye
vacanena SizwA guRA Bavanti tatra nAmaDeyaM, yaTa
‘agnihotraM juhoti .’
<LEND>
