<L>7027<pc>0734,a<k1>AnvIkzikI<k2>AnvIkzikI
AnvIkzikI¦ strI SravaRAdanu IkzA paryyAlocanA rA-
prayojanamasyAH WaY . tarkavidyAyAm gOtamaprarRAtAyA
mAtmavidyAyAm . tatpratipAdakagranTaSca akzapAdena
paYcADyAyI racitaH tatrAdimaM sUtraM “pramARaprameyasaMSaya
prayojanadfzwAntasidDAntAvayavatarkanirRRayavAdajalpavitaRqAhe-
tvABAsacCalajAtinigrahasTAnAnAM tattvajYAnAnniSreya-
sADigama” iti antimasUtraYca “hetvABAsASca yaToktAH”
iti . tatra pratipAdyavizayASca padArTatattvajYAnAnmukti
PalaM tatra kramoktiH . pratyakzAnumAnopamAnAgamarUpa-
[Page0734-b+ 38]
pramARacatuzWayam tezAM lakzaRaviBAgAdi . AtmadehendriyA-
rTabudDimanaHpravfttidozapre tTaBAvaPaladuHKApavargarUpaprameyaviBA-
gaH . icCAdvezaprayatnasuKaduHKajYAnAni AtmaliNgAni .
cezwAvadantyAvayavitvamindriyASrayatvaM vA dehalakzaRam .
GrARarasanacakzustvakSrotrarUpendriyaviBAgaH tezAM pfTi-
vyAdiByaH krameRotpattiH . tatkAraRAni ca krameRa pfTi-
vyaptejovAyvAkASAtmakAni paYca BUtAni . ganDarasa-
rUpasparSarUpavizayapaYcakaM pfTivyAdInAM viSezaguRAstezAM ca
krameRa GrARAdiBirgrAhyatA . mahattattvAparyyAyAyA budDe-
rjYAnarUpatvam . manaso lakzaRam . pravfttilakzaRam rAgadve-
zABiniveSarUpadozatrayalakzaRam . punarutpattirUpapretyaBAva-
lakzaRam pravfttijanitArTarUpaPalalakzaRam . bADanArUpaM duHKa-
lakzaRam . duHKAtyantanivfttirUpApapargalakzaRam . ekasmin
DarmmiRi BAvABAvavirudDakowidvayajYAnatvaM saMSayalakzaRam
tatra sADAraRaDarmmavadDarmmijYAnamasADArRaDarmmavadDarmmijYAnaM
vipratipattivAkyajanyakowidvayopasTitiSca kAraRam . pravf-
ttihetvicCAvizayatvaM prayojanalakzaRam . vAdipra-
tivAdinoH sADyasADanadvayaprakArakatadaBAvadvayaprakArakAnya-
taraniScayavizayatvaM dfzwAntalakzaRam prativAdanirasanena niH-
sanDigDatayA arTaniScayarUpatvaM sidDAntalakzaRam . sarvatantra-
sidDAntaH, pratitantrasidDAntaH, aDikaraRasidDAntaH aByugama-
sidDAnta iti sidDAntacatuzWayaviBAgAH tallakzaRAni ca . pra-
tijYAhetUdAharaRopanayanigamarUpAvayavaviBAgaH . BAzye tu
jijYAsA, saMSayaH SakyaprAptiH prayojanaM saMSayavyudAsaSceti
aDikAH paYcAvayavA uktAstena daSAvayavA iti sTitam .
tAtpaparyyawIkAyAM tadvyAKyAtaYca tatra jijYAsA'jYAtAdibu-
dDisidDaye pravarttikA icCA jijYAsA . tajjanyaSca saMSuyaH
SakyaprAptiH pramARAnAM jYAnajananasAmarTyaM saMSayavyudA-
sastarkaH iti . jijYAsA vipratipattiriti kecit . e-
tezAM nyAyAvayavatvaM nAstIti vfttO sTitam . sADyaviSi-
zwatayA pakzasya nirdeSaH pratijYAlakzaRam vyAptiviSizwahetu-
boDakaH Sabdo heturUpAvayaH . vyAptiSca anvayavyatireka
Bedena dviviDA taTA ca jYAtAnvaya vyAptikakahetuboDakaH
ajYAtavyatirekavyAptikahetuboDakaSca . sADanavattAprayukta
sADyavattAnuBAvako'vayavaH sADyasADanavyAptipradarSakaH
udAharaRam tatra vyAptiSca dvibiDA anvayovyatirekaSca .
prakftodAharaRopadarSitavyAptimadDetuviSizwapakzayoDaka upa-
nayAvayavaH vyAptiSca anvayavyatirekaBedena dviDA
[Page0735-a+ 38]
pravizwA . vyAptiviSizwasya hetoH pakzavfttitAkaTana-
pUrvakasADyaviSizwapakzaboDakavAkyatvaM nigamanalakzaRam .
vyApakABAvavattvena nirRRIte DarmmiRi vyApyasyAhAryyA
ropAt vyApakasyAhAryyArIpaH tarka iti tarkalakzaRam
yaTA nirvahnitvAropAnnirDUmatvAropaH nirvahniHsyAnnirDU
maHsyAditvAdi . sandigDapakzasya sADanayuktyA pratipakzasya
bADanayuktyA ca arTAvaDAraRaM nirRaya iti tallakzaRam .
ityete 1 maa0 1 ma Ahnike padArTA darSitAH . vAdAdila-
kzaRAni . tatra pramARatarkasADanopAlamBaH sidDAntAvi-
rudDaH paYcAvayavopapannaH pakzapratipakzaparigrahovAdaH iti
vAdalakzaRaM pramARatarkAByAM svapakzasya sADanaM vipakzasyopA-
lamBo dUzaRaM cayatra . pakzapratipakzO vipratipattikowI tayoH
parigrahaH tatsADanoddeSyakoktipratyuktirUpavAkyavi-
Sezo vAda iti tadarTaH . CalajAtinigrahasTAnA-
dikaM vipakze sasudBAvya tasya dUzaRena syapakzasTApana
vAkyatvaM jalpalakzaRam . svapakzasTApanArAhityena parapakza-
nirAkaraRavAkyatvam vitaRqAlakzaRam . savyaBicAravirudDa
prakaraRasamasADyasamAtItakAlarUpAn paYca hetvABAsAn
viBajya tezAM lakzaRAni . vAdyukta vacanasya arTAntarapara-
tvakalpanena yuktyA tatKaRqanaM Calamiti CalalakzaRam . ta-
ccavAkCalArTacCalopacAracCalaBedena triviDam . vyAptinira-
pekzatayA dUzaRoktirjAtiH tadBedAScaturviMSatiH 5 a0 vAcyAH .
uddeSyAnuguRasamyagjYAnABAvaliNgatvaM nigrahasyAnalakzaRa
miti 1 a0 2 Ahnike ete padArTA uktAH . saMSayakA-
raRAdinirUpaRam pramARAt prameyasidDiH . pratyakzapramARa-
lakzaRe pariSizwavivecanam . manaso'Rutve jYAnAyOgapadyasya
hetutayoktiH . pratyakzasya kvacidanmityAtmakatASaNkA-
yAM tannirAkaraRam . avayaveByo'vayavino'tiriktatA
sADanam . anumAnAprAmARyaSaNkAtannirAsO . varttamA-
nAvasTAnirAkaraRatatsTApane . upamAnAprAmARyaSaNkA
nirAkaraRe . anumAne upamAnasya gatArTatvamASaNkya
SAbdavoDasyAnumAne'ntarBAvamASaNkyaca tannivAraRam . saSa-
ktikasyEva Sabdasya boDakatvavyavasTApanam . dfzwAdfzwArTa-
katvena SabdadvEviDyam . tatrAdfzwAryakasya vedaSabdasya
anftavyAGAtapunaruktadozeByaH aprAmARyamASaNkya yuktyA
prAmARyasamarTanam . viDyarTavAdAnuvAdaBedAt brAhmaRarUpa
vedaBAgasya trEviDyoktiH . viDilakzaRam . stutiH
nindA parakftiH purAkalpa iti BedAdarTavAdacAturviDyoktiH
[Page0735-b+ 38]
viDivihitasyAnukaTanamanuvAdEtyanuvAdalakzaRam . vedE-
kadeSavizaharamantrAdeH ArogyArTOzaDAdipratipAdakA-
yurvedaBAgasya saMvAdiPalakatvena taddfzwAntena itaraveda-
BAgasya prAmARyavyavasTApanam . 2 a0 1 Ahnike ete
padArTAH . EtidyArTApattisamBavABAvarUpARAmatiriktapra-
mARatvamASaNkya Etihyasya Sabde'ntarBAvaH arTApattisamBavABA-
vAnAYcAnumAne'ntarBAva iti samarTanam . aBAvasya prameyatva-
vyavasTApanam . SabdasyAnityatAvyavasTApanam . Sabdasya GaRwA-
dyASrayakatvanirAkaraRam . vyAkaraRaviDO varRRAnAM vikArapakza-
nirAkaraRenAdeSapakzavyavasTApanam . varRRAnAmavikAritve-
'pi guRAntarApattyupamarddahrAsavfdDileSaSlezEH vikAravyavahAra
iti vyavasTApanam . tatra udAtte'nudAttatvaM guRAntarApattiH .
upamarddo DarmminivfttiH yaTA asterBUH . hrAsaHdIrGasya
hrasvatA, vfdDirhrasvasya dIrDatA, leSa ekadeSavikftiH yaTA aste-
rallopaH . SlezaH AgaBa iqAdi . etErvikAravyavahAraH .
padalakzaRam . jAtyAdInAM pratyekaM padArTatvapakzaM nirAkftya
jAtyAkftivyaktInAM samuditAnAM padArTatvavyavasTApanam .
vyaktyAkftijAtInAM lakzaRAni ete 2 a0 2 Ahnika
gatArTAH . inndriyacEtanyavAdanirAkaraRam . BUtacEtanya-
vAdanirAkAraRam uBayagolakenetrEkyavyavasTApanam . A-
tmana indriyaBede yuktipradarSanam . manasa AtmatvanirAkaraRam .
AtmanityatAsADanam . manuzyadehasya pArTivatvasADanam .
tasya pArTivApyatEjasatvamatopanyAsaH cAturBOtikatvamato-
panyAsaH pAYcaBOtikatvamatopanyAsaH . indiyARAM
golakAtiriktatvasya vyavasTApanam . tezAmAhaNkAriktvani-
rAkaraRena BOtikatvavyavasTApanam . indriyARAmapratyakzatve
'pyanumeyatAvyapasTApanam . cakzuzaH prApyakAritvasADanam .
indriyEkatvamASaNkya tezAM paYcatvasADanam . BUtAnAM viSeza-
guRAH tezAYcEkEkendriyagrAhyateti nirUpaRam . GrARAdInA-
manudBUtaganDAdisADanam . 3 a0 1 ma AhnikagatArTAH .
sAMKyamatasidDabudDernityatvanirAkaraRam manaso'Rutvena-
jYAnAnAM kramikatvasADanam . manasoviButvegatyaBAvaprasaNgena
sarvendriyEH sarvadAsambanDApattyA ca sarvavizayakajYAnApattido-
zAt viButvanirAsaH . BAvAnAM niyamena kzaRikatvapakzaKa-
Rqanam . pariRAmavAdaKaRqanam . indriyArTayoranvayavyatire-
kasattve'pi jYAnasya na tayorDarmmatvaM kintu AtmaDarmma-
tvamiti samarTanam . jYAnA'nityatvasADanam smaraRAyOgapavye
kAraRapradarSanam . jYAnavat icCAdInAmAtmaDarmma-
[Page0736-a+ 38]
tvavyavasTApanam . itaraguRatvanivAraRena jYAnAderA-
tmaDarmmatvavyavasTApanam . smaraRopayogipraRiDAnAdikA
raRAni . budDyAdeH ASuvinASitvavyavasTApanam .
rUpAderiva yAvaddravyaBAvitvABAvena jYAnAdiviSezaguRAnAM
dehaDarmmatvanirAsenAtmaDarmmatvasamarTanam . keSanaKAdizu
suKAdyanulabDeH tvakparyyantasyEva dehasya suKAdyavacCedakatva-
sADanam . pratidehaM manaso nAnAtvaKaRqanam . ekatve'pi
manasaH SIGrasaYcAraH . jYAnayOgapadyasya BramatvasamarTanena
mano'RutvasADanam . dehasya adfzwasApekzotpattikatva
sADanam . adfzwasahakAreREva mAtApitrAhArasya
tadAramBakatvasamarTanam . adfzwABAve nityAtmanaH saMyoge-
'pi na dehotpattiriti nirUpaRam . Atmanovi-
Butve sarvaSarIrEH saMyoge satyapi tadadfzwajanyadeha eva
tasyaviSezasaMyIgaH BogasADaka iti niyamanam . paramARu-
gatAdfzwANgIkartturArhatasya matanirAkaraRam adfzwasya mano-
guRatvasyAmi tanmatasidDasya nirAkaraRam . 3 a0 2 A0
gatArTAH . pravfttisADanarAgadvezABiniveSAtmakadIzatrEviDya-
kaTanam . tatra mohasya sarvvAnarTamUlatvena pApIyastvasamarTanam .
Atmanonityatva eva pretyaBAvasidDiH anityatve na tat-
sidDistaTA ca ekajAtIyaSarIreRAdyaHsamvanDa utpAdaH tatra
caramasambanDanASomaraRaM tayorekasmin Atmani nitye eva
samBavaH SarIrAdernazwatvAt na tadASrayatvamiti samarTanam
utpattiprakAranirUpaRam . vIjAnAmupaBarddenANkurotpatti-
darSanAt aBAvAdeva BAvotpattiriti aBAvopAdanatvama-
tanirAkaraRam . karmmanirapekzasyaISvarasyEva jagatkAraRatvamata
KaRqanena karmasApekzasya tasya jagatkAraRatvavyabasTApanam .
paramARvAdivadISvarasya nopAdAnatvamiti vyavasTApanam .
BAzpe tu guRaviSizwamAtmAntaramISvara itISvaralakzaRamuktam .
tadarTaSca “guRErnityajYAnecCAprayatnarUpaviSezaguREH sAmAnya-
guRESca saMyogAdiBirviSizwam AtmAntaraM jIveByo Binna
AtmA jagadArADyaH sfzwyAdikarttA veddvArA hitAhitopa-
deSakojagataH piteti” vfttAvuktaH . kaRwakatEkzRyavajjagatAmA-
kasmikatvaKaRqanam . sarvAnityatvaKaRqanam . sarvanityatvaKa-
Rqanam . GawAdInAM paramARupuYjAtmakatAvAdaKaRqanena ekA-
vayavisADanam sarvaBUtAnAmaBAvarUpatAnirAkaraRam . saMKyE-
kAntavAdanirAkaraRam . saMKyEkAntavAdASca BAzye bahavo
darSitAH . “sarvamekaM sadaviSezAt, sarvaM dveDA nityAnityaBe-
dAt, sarvaM trevA jYAtA jYeyaM jYAnamiti, sarvaM caturdDA
[Page0736-b+ 38]
pramAtA pramARam pramitiH prameyamiti, evamanye'pi” . tatra
yaTA nityatvAnityatvAByAMdvEDaM taTA sattvenEkyam GawaH san
pawaH sannityekAkArasattvapratIteH . anye tu ekamityadvEtamAhu-
staTA ca brahmEvEkaM nirviSezaM sat sarvamanyanmiTyA . anye'-
pIti rUpasaMjYAsaMskAravedanAnuBavAH paYcaskanDAH zawpadArTI
saptapadArTItyAdi mataBedAH . tatrAdvEtapakzanirAkaraRaM yaTA
brahmAdvEtasvIkAre tatsADakapramARasyAsidDiH pramARasattve
tu na sarttvEkatvasidDiritTaM dUzaRena sattvEkatvavAdanirAkara-
Ram . yaTA vfkzamUlasekAt tadIyAvayavopacayadvAravaSena
PalotpattistaTA yAgAdernASe'pi tajjanyAdfzwarUpadvArasattvAt
svargAdyutpattiriti vyavasTApanam . svargAdeH svarUpeRa Pala-
tvasADanam . Palasya utpatteH prAgasattvena SaSaSfNgAderiva
utpattyasamBavaH sattve ca utpattyayogyatayA kAraRavyApA-
rAnarTakyaM sadasattvANgIkAre ca viroDa ityASaNkya Palasya
utpatteH prAk asattvavyapasTApanam asata utpattO iha
tantuzu pawo BavizyatIti prAgaBAvajYAnasyEva pravarttaka-
tayA'niyamavAraRam . karmmakarttfdehAdernASe'pi adf-
zwasyAtmanyevotpatteH tenEva cAdfzwena jAyamAne svargyAdi-
dehe suKaBoge sAmAnADiraRyasamBavenAdfzwajanyasvargA-
diPalasyAtmanizWatvavyavasTApanam . suKaduHKayoreva suKya-
PalatvaM strIputrAdestu tatsAvanatvAdOpacArikaPalatva-
miti nAdfzwasAmAnADikaraRavyAGAta iti samarTanam . deha-
sambanDasyEva viviDabADanAyogahetutvAdduHKarUpatvakaTanam
viviDaduHKayuktatayA SarIrasya duHKatvena BAvanAkaTanam
duHKamaDye suKasyAsyutpatte statpratyAKyAnAnOcitye'pi
tadupArjjanAdO duHKabAhulyAt dehasaMbadDaM sarvvaM
duHKamityeva BAvanIyamiti nirUpaRam . prati-
zidDaBojanamETunAdO pravfttinivAraRArTamapi duHKasya
heyotvoktiH . ArzadEvapEtrarRRApAkaraRAnubanDenApava-
rgakAlABAvamASaNkya AyuzaScaturTaBAge'pavargasADanakAla-
tvasADanam taTA kAmanASUnyasya viraktasya tato'rvAgapi
tatsevanavyavasTApanam . tattvajYAnotpattO prArabDA-
tiriktakarmmajanyAdfzwamAtranASena na KargaPalakAdfzwena
pratibanDa iti kaTanam . kleSAnubanDakftApavargABAvamASa-
Nkya suzuptasya sarvvakleSABAvavadapavarga iti suzupti-
dfzwAntena hetvaBAvenA'pavarge du KABAvasADanam . rA-
gaSUnyasyAnutpatteH rAgAdInAM ca mitTAjYAnanimittakatvena
tattvajYAnena ca miTyAjYAnanivfttO duHKanivfttiriti
[Page0737-a+ 38]
kramakaTanam 4 a0 1 A0 gatArTAH . dehAtmabudDverdoza-
janyatayA dozasya ca miTyAjYAnADInatvena tattvajYAnAt
AtmanodehAdiByo BedajYAnanivfttO tadaBedajYAnanirA-
sena miTyAjYAnanivfttiH tasyAM ca satyAM krameRa pravfttini-
vfttyA duHKanivfttirUpApavargasidDiH ato'pavargasADanaM tattva
jYAnamityevaMpratipAdanam . sADutayA BAvitAnAM rUpAdi-
vizayARAM dozahetutvakaTanam . sOndaryyaM paSyato rAgAdirbra-
hmaRo'pyasukaraparihAra ityASaNkyatatra sOndaryyabudDe rAgA-
DInatayA taruRyAdidehe sOndaryyABimAnasya tyAjyatAkaTanam .
BAzye tu “parizkArabudDiranuraYjanasaMjYA sA heyA doza-
darSanamaSuBasaMjYA sA BAvanIyA” ityuktam . taTA ca “Kela-
tKaYjananayanA pariRatavimbaDArA pfTuSroRI . kamalasu
kulastanIyam pUrRRendumuKI suKAya me Baviteti” anuraYjana-
saMjYA . “carmmanirmmitapAtrIyaM mAMsAsUkpUyapUritA . asyAM
rajyati yo mUQaH piSAcaH kastato'DikaH” aSuBasaMjYA
evaM svadehAdAvapi cintanam . paramARupuYjasyEva GawAdi-
rUpatA'tonAsti atirikto'vayavIti sOtrAntikavEBAzikayo-
rmatasya pUrvvadUzitasyApi svamatadArQyAya punardUzaRam .
paramARostruwiparatvavyavasTApanam . AkASasya sarvvagatatvaM
sarvamUttasaMyogitvaM tatra saMyogasyAvyApyavfttitayA tadavacCedaka-
BedaM vinA'nupapattyA sAvayevatvApattimASaNkya mUrtta padArTasyE-
vAvayavAnAM tadavacCedakatvam ityuktyA tasya nirayava-
tvasamarTanam . sarvvatra SabdotpattyA tajjanakasaMyogAnu-
mAnAt AkASasya sarvvamUrttasaMyogitvasamarTanam AkASe
ca pratihatasya parAvarttanarUpavyUhasya uttaradeSagatipra-
tibanDarUpavizwamBasyABAvAt viButvavyavasTApanam . para-
sARoH saMyogavattvAnyaTAnupapattyA sAvayavatvApattiH saMyogasya
avyApyavfttitayA avyApyavftteScAvacCedakaBedaM vinA sattvA-
samBavAdityASaNkya tadavayavAnAmapi saMyogasidDaye sAvayavatva
kalpanAyAmanavasTApattirato digviBAgAnAmeva saMyogAva-
cCedakatvakalpanena paramARorniravayavatvasamarTanam . jYAnAti-
riktobAhyapadArTo nAstItyatra yadi pramARamasti tadA jYA-
nAtiriktapramARarUpabAhyasya sattvAnna bAhyAmAbaH aTa tatra
prasARaM nAsti tadA nizpramARakatvAnna tatsidDirityevaM
rUpeRa bAhyArTABAvANgIkarttfmatanirAkaraRam . svapnasya
smftiviSezarUpatvaM vyavasTApya SuktirajatavijYAne
rajatAMSasya jYAnalakzaRayA upanItasya saMsargamAtra
boDa iti vyavasTApananena svapladfzwAntena jYAna-
[Page0737-b+ 38]
mAtrasyAsadvizayakatvavAdimatanirAkaraRam . ityevaMGAhyA-
ryaBaNganirAkaraRam . jYAnasAmAnyAt tattvajYAnasyApi
kzaRikatvAt tannASe pratibanDakApAye pUrvvavAsanAvaSAt
miTyAjYAnaM punarutapapadyeteti tattvajYAnasya na miTyAjYAno-
cCedakatetyASaNkAyAM tannirAsaH . samADiviSezAByA-
sAt tattvajYAnasya vivfdDiH . tadvfdDyA ca miyyAjYAnavAsa-
nAtiromAvAnna tat PalAyAlamiti samarTanam . tataSca
tattvajYAnasaMskAraH anyasaMskAraprativanDI BavatIti
vyavasTApanam . tatra prativanDaSca kAryyAkzamatvasampAdanaM vi-
nASoveti . svABAvikavizayarAgAdinA pratibanDAt sa-
mADyasamBavamASaNkya pUrvvakfteSvarADanAdinA aByAsa-
pAwave janite tatsaMskArAt samADisidDiriti samarTanam .
taTA ca pUrvvakfteSvarAnusanDAnAdisahakAreREva tattvajYAne
jananIye na rAgAdeH pratibanDakatvam . araRyaguhA-
pulinAdizu yogAByAsasTAnatvakaTanam . apavarge prArabDa
karmmAnusAreRa dehAdeH sattvena tadanurUpArTAyaBAsasadBA-
vakaTanam . prArabDakarmmAvasAne dehABAve videhakEvalyaprApti
kaTanam . samADisidDaye yamaniyamAdyazwANgayogAByAsa
syAvaSyarutoktiH . SravaRamanananidiDyAsanErAtmasAkzAtkAro-
tpattikaTanam . etacCAstrABijYEH saha svaniScitArTadArQyAya
etacCAstroditArTaniScayasya saMvAdaH karttavya iti prati-
pAdanam . saMvAdaSca SizyagurusabrahmacAriSreyIrTiBiH
jigIzAhInEH saha kAryya iti nirUpaRam . tattvanirRRayArTaM
pratikUlapakzahInatayA saMvAdaH karaRIyaH na jigIzayeti
nirUpaRam . tattvaniScayasaMrakzaRArTaM vIjaprarohasaMrakzArTa
kaRWakavaraRavat trayIbAhyEH saha jalpavitaRqe ASraya
RIye na vAda ityetkaTanam taTA ca yadi trayIbAhyEH
svapakzaAkzipyate tadA jalpavitaRqAByAM tezAM
mataM KaRqanIyam . ete arTAH 4 a0 2 A0 uktAH .
sADarmyavEDarmyotkarzApakarzavarRyAvarRyavikalpasADyaprAptyaprA-
ptiprasaNgapratidfzwAntAnutpattisaMSayaprakaraRahetutvarTApattyaviSe-
zopapattyupalabDinityAnityakAryyasamAScaturviSatiM jAto-
rviBajya tallakzaRAnyuktAni . kaTABAsaprakaraRam . 5 a0
1 maA0 gatArTAH . pratijYAhAniH pratijYAntaraM pratijYA
viroDaH pratijYAsaMnyAsaH hetvantaramarTAntaram nirarTaka
mavijYAtArTamaprAptakAlaM nyUnamaDikaM punaruktamananuBA-
zaRanajYAnamapratiBA vikzepomatAnujYA paryyanuyojyopekzaRaM
niranuyojyAnuyogo'pasidDAntohetvABAsASca nigraha-
[Page0738-a+ 38]
sTAnAni iti nigrahasTAnAni viBajya tezAM krameRa
lakzaRAni uktAni 5 a0 2 A0 gatArTAH . yaTA padArTa
tattvajYAnAdapavargastaTA tanmataM sarvva0 da0 mamagrAhi . yaTA
“nanu tattvajYAnAnniHSreyasamBavatItyuktaM tatra kiM tattvajYAnA-
danantarameva niHSreyasaM sampadyate, netyucyate tattvajYAnAdduH-
KajanmapravfttidozamiTyAjYAnAnAmuttarottarApAye tadananta-
rABAva iti . tatra miTyAjYAnaM nAmAnAtmani dehAdA-
vAtmabudDiH tadanukUlezu rAgaH tatpratikUlezu ca dvezaH vastu-
tastvAtmanaH pratikUlamanukUlaM vA na kiYcit samasti para-
sparAnubanDatvAttu rAgAdInAM, mUQora jyati rakto muhmati
mUQaH kupyatikupito muhyatIti tatastErdOzEH preritaH prARI
pratizidDAni SarIreRa hiMsAsteyAdInyAcarati vAcA
anftAdIni, manasA paradrohAdIni, seyaM pAparUpA pravf-
ttiraDarmamAvahatIti . SarIreRa praSastAni dAnaparapari-
trARAdIni, vAcA hitasatyAdIni, manasA ahiMsAdIni,
seyaM puRyarUpA pravfttirDarmam . seyamuBayI pravfttiH tataH
svAnurUpaM praSastaM ninditaM vA janma punaH SarIrAdeH prAdu-
rBAvaH tasmin sati pratikUlavedanIyatayA vAsanAtmakaM duHKaM
Bavati ta ime miTyAjYAnAdayo duHKAntA avicCedena
pravarttamAnAH saMsAraSabdArTo GawIcakravanniravaDiranuvarttate .
yadA kaScit puruzaDOreyaH purAkftasukftaparipAkavaSAdA-
cAryyopadeSena sarvvamidaM duHKAyatanaM duHKAnuzaktaYca paSyati
tadA tatsarvvaM heyatvena buDyate tatastannivarttakamavidyAdi
nivarttayitumicCati tannivfttyupAyaSca tattvajYAnamiti kasya-
ciccatamfBirvidyABirvimaktaM BAvayataH samyagdarSanapadavedanIya-
tayA tattvajYAnaM jAyate tattvajYAnAnmiTyAjYAnamapEti, mi-
TyAjYAnApAye dozAH apayAnti, dozApAye pravfttirapEti,
pravfttyapAye janmApEti, janmApAye duHKamatyantaM nivarttate
sAtyantikI nivfttirapavargaH . nivftterAtyantikatvaM nAma
nivarttyasajAtIyasya punastatrAnutpAda iti taTA ca pArama-
rzasUtram “duHKajanmapravfttidozamiTyAjYAnAnAmuttarottarApAye
tadanantarABAvAdapavarga” iti . nanu duHKAtyantocCedo'pavarga
ityetadadyApi kaPoRiguqAyitaM varttate tatkaTaM sidDavat-
kftvA vyavahriyata iti cenmEvaM sarvvezAM mokzavAdinAmapava-
rgadaSAyAmAtyantikI duHKanivfttirastItyasyArTasya sarvva-
tantrasidDAntasidDatayA GaRwApaTatvAt nahyapravfttasya duHKaM
pratyApadyate iti kaScit prapadyate taTA hi AtmocCedo
mokza iti mADyamikamate duHKocCedo'stItyetAvattAvadavi-
[Page0738-b+ 38]
vAdam . aTa manyeTAH SarIrAdivadAtmApi duHKahetutvA-
ducCedya iti tanna saNgacCate vikalpAnupapatteH kimAtmA
jYAnasantAno vivakzitaH tadarikto vA . praTame na viprati-
pattiH kaH KalvanukUlamAcarati pratikUlamAcaret . dvitIye-
tasya nityatve nivfttiraSakyaviDAnEva pravfttyanupapattiScA-
DikaM dUzaRaM na KalukaScit prekzAvAn “Atmanastu kAmAya
sarvaM priyaM BavatIti” sarvvataH priyatamasyAtmanaH samucCedAya
prayatate sarvohi prARI mukta iti vyavaharati . nanu
DarminivfttO nirmalajYAnodayo mahodaya iti vijYAnavA-
divAde sAmagryaBAvaH sAmAnADikaraRyAnupapattiSca BAvanA-
catuzwayaM hi tasya kAraRamaBIzwaM tacca kzaRaBaNgapakze sTirE-
kADArAsamBavAt laNGanAByAsAdivadanAsAditaprakarzaM na sPu-
wamaBijYAnamaBijanayituM praBavatisopaplavasya jYAnasantAnasya
badDatve nirupaplavasya ca muktatve yo badDaH sa eva mukta iti
sAmAnADikaraRyaM na saNgacCate . AvaraRamuktirmuktiriti
jEnajanABimato'pi mArgo na nirgato nirargalaH . aNgaBavAn
pfzwo vyAcazwAM kimAvaraRam? DarmmADarmaBrAntaya iti cet
izwameva . aTa dehamevAvaraRaM taTA ca tannivfttO paYjarAnmu-
ktasya SukasyevAtmanaH satatordDvagamanaM muktiriti cettadA
vaktavyaM kimayamAtmA mUrtto'mUrtto vA . praTame niravayavaH
sAvayavo vA niravayavatve niravayavo mUrttaH paramARuriti
paramARulakzaRApattyA paramARuDarmavadAtmaDarmARAmatIndriyatvaM
prasajet . sAvayavatve yat sAvayavaM tadanityamiti pratibanDavale-
nAnityatvApattO kftapraRASAkftAByAgamO nizpratibanDO prasa-
jyeyAtAm . amUrttatve gamanamanupapannameva calanAtmikAyAH
kriyAyAH mUrttaprativanDAt . pAratantryaM banDaH svAtantryaM
mokza iti cArvAkapakze'pi svAtantryaM duHKanivfttiScedavi-
vAdam . ESvaryyaM cet sAtiSayatayA sadfkzatayA ca prekzAvatAM
nABimatam . prakftipuruzAnyatvaKyAtO prakftyuparame puruzasya
svarUpeRAvasTAnaM muktiriti sANKyaKyAte'pi pakze duHKo-
cCedo'Byupeyate vivekajYAnaM puruzASrayaM prakftyASrayaM veti etAva-
davaSizyate tatra puruzASrayamiti na Slizyate puruzasya kOwasTyAt
sTAnaniroDApAtAnnApi prakftyASrayaH acetanatvAt tasyAH .
kiYca prakftiH pravfttisvaBAvA vA nivfttisvaBAvA vA Adye
anirmokzaH svABAvasyAnapAyAt dvitoye samprati saMsAro'-
stamiyAt . nityaniratiSayasuKABivyaktimuktiriti Bawwa-
sarvvajYAdyaBimate'pi duHKanivfttiraBimatEva parantu nitya-
suKaM na pramARapadDatimaDyAste . Srutistatra pramARamiti
[Page0739-a+ 38]
cenna yogyAnupalabDibADite tadanavakASAdavakASe vA grA-
vaplAve'pi taTABAvaprasaNgAt . nanu suKABivyaktirmukti-
riti pakzaM parityajya duHKanivfttireva muktiriti svIkAraH
kzIraM vihAyArocakagrastasya sOvIrarucimanuharatIti cetta-
deta nnAwakapakzapatitatvadvaca ityupekzyate . suKasya sAti-
Sayatvena pratyakzatayA bahupratyanIkAkrAntatayA sADanaprArTanA-
pariklizwatayA ca duHKAvinABUtatvena vizAnuzaktamaDuvat
duHKapakzanikzepAt . nanvekamanusanDitsato'paraM pracyavate
iti nyAyena duHKavat suKamapyucCidyata iti akAmyo-
'yaM pakza iti cenmEvaM maMsTAH suKasampAdane duHKasA-
DanabAhulyAnuzaNganiyamena taptAyaHpiRqe tapanIyabudDyA
pravarttamAnena sAmyApAtAt taTA hi nyAyopArjjitezu
vizayezu kiyantaH suKaKadyotAH kiyanti duHKadurdi
nAni, anyAyopArjjitezu tu yadBavizyati tanmanasApi ci-
ntayituMna Sakyamityetat svAnuBavamapracCAdayantaH santovidAM-
kurvvantu vidAMvarA BavantaH . tasmAt pariSezAt parameSvarA-
nugrahavaSAcCravaRAdikrameRAtmatattvasAkzAtkAravataH puruzaDO-
reyasya duHKanivfttirAtyantikI niHSreyasamiti niravadyam .
nanvISvarasadBAve kiM pramARaM pratyakzamanumAnamAgamo vA na
tAvadatra pratyakzaM kramate rUpAdirahitatvenAtIndriyatvAt nA-
pyanumAnaM tadvyAptiliNgABAvAt nAgamaH vikalpAsahatvAt
kiM nityo'vagamayatyanityo vA . Adye apasidDAntApAtaH
dvitIye parasparASrayApAtaH . upamAnAdikama SakyaSaNkamani-
yatavizayatvAt . tasmAdISvaraH SaSavizARAyate iti cetta-
detanna caturacetasAM cetasi camatkAramAvizkaroti . vivA-
dAspadaM nagasAgarAdikaM sakartfkaM kAryyatvAt kumBavat .
na cAyamasidDo hetuH sAvayavatvena tasya susADatvAt .
nanu kimidaM sAvayavatvam avayavasaMyogitvam avayavasamavA-
yitvaM vA nAdyaH gaganAdO vyaBicArAt na dvitIyaH tantvA-
dAvanEkAntyAt . tasmAdanupapannamiti cenmEvaM vAdIH
samavetadravyatvaMsAvayavatvamiti niruktervaktuM SakyatvAt . avA-
ntaramahattvavattvena vA kAryyatvAnumAnasya sukaratvAt . nApi
virudDo hetuH sADyaviparyya yavyApteraBAvAt, nApyanEkAntikaH,
pakzAdanyatra vftteradarSanAt . nApi kAlAtyayopadizwaH, bADa-
kAnupalamBAt . nApi satpratipakzaH, pratiBawAdarSanAt . nanu
nagAdikamakartfkaM SarIrAjanyatvAt gaganavaditi cennEtat
parIkzAkzamamIkzyate nahi kaWorakaRwIravasya kuraNgaSAvaH pra-
tiBawo Bavati ajanyatvasyEva samarTatayA SarIraviSezaRavEya-
[Page0739-b+ 38]
ryyAt . tarhyajanyatvameva sADanamiti cennAsidDeH nApi
sopADikatvaSaNkAkalaNkANkuraH samBavI anukUlatarkasamBavAt
yadyayamakartfkaH syAt kAryyo'pi na syAdiha jagati nAstyeva
tatkAryyaM nAma yatkArakacakramavaDIryyAtmAnamAsAdayeditye-
tadavivAdam . taccarsavaM kartfviSezopahitamaryyAdaM kartftvaM
cetarakArakAprayojyatve sati sakalakArakaprayoktftvalakzaRaM
jYAnacikIrzAprayatnADAratvam . evaYca kartfvyAvfttestadupa-
hitasamastakArakavyAvfttAvakAraRakakAryyotpAdaprasaNga iti
sTUlaH pramAdaH . taTA nirawaNki SaNkarakiNkareRa . “anukUlena
tarkeRa sanATe sati sADane . sADyavyApakatABaNgAt pakze
nopADisamBava” iti . yadISvaraH karttA syAttarhi SarIrI
syAdityAdipratikUlaMtarkajAtaM jAgarttIti cedISvarasidDya-
sidDiByAM vyAGAtAt taduditamudayanena! “AgamAdeH
pramARatve bAGanAdanizeDanaB . ABAsatve tu sEva
syAdASrayAsidDirudDawA” iti . na ca viSezaviroDaH
SakyaSaNkaH jYAtatvAMjYAtatvavikalpaparAhatatvAt . tadetat
parameSvarasya jagannirmmARe pravfttiH kimarTA svArTA
parArTA vA Adye'pIzwaprAptyarTA anizwaparihArArTA vA
nAdyaH avAptasakalakAmasya tadanupapatteH ataeva na
dvitIyaH . dvitIye pravfttyanupapattiH kaH Kalu parArTaM
pravarttamAnaM prekzAvAnityAcakzIta . aTa karuRayA pravfttyu-
papattirityAcakzIta kaScit taM pratyAcakzIta tarhi sarvvAn
prARinaH suKina eva sfjedISvaraH na duHKaSavalAn
karuRAviroDAt . svArTamanapekzya paraduHKapraharaRecCA hi
kAruRyaM tasmAdISvarasya jagatsarjanaM na yujyate . taduktaM
BawwAcAryyEH . “prayojanamanuddiSya na mando hi pravarttate .
jagacca sfjatastasya kiM nAma na kftaM Bavediti” . nAsti-
kaSiromaRe! tAvadIrzyAkazAyite cakzuzI nimIlya pari-
BAvayatu BavAn karuRayA pravfttirastyeva na ca nisargataH
suKaSnayasargaprasaNgaH, sfjyaprARikftasukftaduzkftaparipAkaviSe-
zAdvEcitryopapatteH na ca sAtantryaBaNgaH SaNkanIyaH svANgaM
svavyavaDAyakaM na BavatIti nyAyena pratyuta tannirvAhAt eka
eva rudro nadvitIyo'vatasTe” ityAdirAgamastatra pramARam .
yadyevaM tarhi parasparASrayabADavyADiM samADatsveti cet
tasyAnutTAnAt kimutpattO parasparASrayaH SaNkyate jYaptO
vA . nAdyaH AgamasyeSvarADInotpattikatve'pi parameSvarasya
nityatvenotpatteranupapatteH nApi jYaptO parameSvarasya AgamA-
DInajYaptikatve'pi tasyAnyato'vagamAt nApi tadanityatva
[Page0740-a+ 38]
jYaptO AgamAnityatvasya tIvrAdiDarmmopetatvAdinA sugama-
tvAt . tasmAnnivarttakaDarmmAnuzWAnavaSAdISvaraprasAdasidDA-
vaBimatezwasidDiriti sarvvamavadAtam” . asyAScAtmatattva-
jYAnahetutvAdAtmavidyAtvam . “trayI cAnvIkzikI cEva vArttA
ca BaratarzaBa! daRqanItiSca vipulA vidyAstatra nidarSitAH”
SA0 pa0 59 aDyA0 . “trEvidyeByastrayIM vidyAM daRqanItiYca
SASvatIm . “AnvIkzikIYcAtmavidyAM vArttAramBAMSca lokataH”
manuH “tatrOpanizadaM tAta pariSezantu pArTiva . maTnAmi
manasA tattvaM dfzwvA cAnvIkzikIM parAm” BA0 SA0 pa0 .
“AnvIkzikI koSalAnAmiti” gItA . “seyasAnvIkzikI
vidyA pramARAdiBiH padArTEH praviBajyamAnA . pradIpaH
sarvavidyAnAmupAyaH sarvakarmaRAm . ASrayaH sarvaDarmARAM
vidyoddeSe parIkzitA” pakzilasvAmI . anvIkzA SIla-
masyAH tasyE hitaM vA Wak . 2 durgAyAYca “AtmavedanaSI
latvAdanvIkzaRaparA'Ta vA . anvIkzAkAraRatvAdvA tasmA-
dAnvIkzikI smftA” devIpu0 taMnniruktiH .
<LEND>
