<L>27075<pc>3857,b<k1>DarmapariRAma<k2>DarmapariRAma
DarmapariRAma¦ pu0 DarmarUpaH pariRAmaH . pAtaYjalokte ci-
ttasya DarmiRaH vyutTAnanire rDarmayoraBiBavaprAdurBAva-
rUpe pariRAmaBede yaTAha tatra
<P>“etena BUtendriyezu DarmalakzaRAvasTApariRAmA
vyAKyAtAH” pAta0 sU0 .
<P>“etena pUrvoktena cittapariRAmena DarmalakzaRAvasTA-
rUpeRa BUtendriyezu DarmapariRAmo lakzaRapariRAmaScA-
'vasTApariRAmaScoktoveditavyaH tatra vyutTAnaniroDayorDa-
rmayoraBiBavaprAdurBAvO DarmiRi DarmapariRAmaH . lakzaRa-
pariRAmaSca niroDastrilakzaRaH triBiraDvamiryuktaH sa Kalva-
nAgatalakzaRamaDvAnaM praTamaM hitvA DarmatvamanatikrAnto
varttamAnaM lakzaRaM pratipannaH . yatrAsya svarUpeRABivyaktire-
zo'sya dvitIyo'DvA na cAtItAnAgatAByAM viyuktaH .
taTA vyutTAnaM trilakzaRaM triBiraDvaBiryuktaM varttamAnaM
lakzaRaM hitvA DarmatvamanatikrAntamatItalakzaRaM pratipanna-
mezo'sya tftIyo'DvA nacAnAgatavarttamAnAByAM lakzaRAByAM
viyuktaH . evaM punarvyutTAnamupasampadyamAnamanAgatala-
kzaRaM hitvA DarmatvamanatikrAntaM varttamAnaM lakzaRaM prati-
pannaM yatrAsya svarUpABivyaktO satyAM vyApAra ezo'sya
dvitIyo'DvA na cAtItAnAgatAByAM lakzaRAByAM vimukta-
mityevaM punarniroDa evaM punarvyutyAnaBiti . taTA'va-
sTApariRAmo niroDalakzaRezu niroDasaMskArA balavanto
Bavanti durbalA vyutTAnasaMskArA ityezu DarmARAmavasTA-
pariRAmaH tatra DarmiRoDarmEH pariRAmo DarmARAm
aDvanAM lakzaREH pariRAmo lakzaRAnAmapyavasTABiH pari-
RAma ityevaM DarmalakzaRAvasTApariRAmEH SUnyaM na
kzaRamapi guRavfttamavatizWate . calaYca guRavfttaM guRa-
svABAvyantu pravfttikAraRamuktaM guRAnAmiti . etena
BUtendriyezu DarmaDarmiBedAt triviDapariRAmo veditavyaH .
paramArTatastveka eva pariRAmO DarmisvarUpamAtro hi
DarmoDarmivikriyEvEza DarmadvArA prapaYcyate iti tatra Darmasya
DarmiRi varttamAnasyEvADvasvatItAnAgatavarttamAnezu BAvA-
nyaTAtvaM Bavati na dravyAnyaTAtvaM yaTA suvarRaBAjanasya
BittvA'nyaTA kriyamARasya BAvAnyaTAtvamiti .” BA0
<P>“nanu cittapariRatimAtramuktaM na tu tatprakArA Darma-
lakzaRAvasTApariRAmAstat kaTaM tezAmatideSa ityata
Aha . tatra vyutTAnanirudDayoriti . DarmalakzaRA-
vasTASabdAH paraM noccAritAH na tu DarmalakzaRAvasTA
[Page3858-a+ 38]
variRAmA noktA iti saMkzepArTaH . taTA hi vyutTAna
niroDasaMskArayorityatrEva sUtre DarmapariRAma uktaH imaYca
DarmapariRAmaM darSayatA tenEva DarmADikAriRo lakzaRapari-
RAmo'pi tena sUtrita evetyAha lakzaRapariRAma iti
lakzyate aneneti lakzaRaM kAlaBedaH lakzitavastu vastvantareByaH
kAlAntarayukteByovyavacCidyata iti . niroDastrilakzaRaH
asyEva vyAKyAnaM triBiraDvamiryuktaH aDvaSabdaH kAla-
vacanaH sa KalvanAgatalakzaRamaDvAnaM hitvA tat kima-
Dvavat DarmaniroDatvamapyatipatati netyAha Darma-
tvamanatikrAnto varttamAnaM lakzaRaM pratipannaM yatra niroDo
'nAgata AsIt sa eva samprati varttamAno natu niroDo-
'niroDa ityarTaH . varttamAnatAsvarUpavyAKyAnaM
yatrAsya svarUpeRa svocitArTakriyAkAriRA'BivyaktiH
samudAcAraH ezo'sya praTamamanAgatamaDvAnamapekzya dvitI-
yo'dDA . syAdetat anAgatamaDvAnaM hitvA cedvartta-
mAnatAmApannastAYca hitvA atItatAmApatsyate hanta BoH
aDvanAmutpAdavinASO syAtAM na cezyate nahyasata utpAdo
nApi satovinASa ityata Aha nacAtItAnAgatAByAM
sAmAnyAtmanAvasTitAByAM viyuktEti . anAgatasya
niroDasya varttamAnatAlakzaRaM darSayitvA varttamAnavyutTA-
nasyAtItatAM tftIyamaDvAnamAha taTA vyutTAnamiti
tat kiM niroDa evAnAgato na vyutTAnaM netyAha .
evaM punarvyuttHAnamiti vyutTAna jAtyapekzayA punarBAvaH na
vyaktyapekzayA na hyatItaM punarBavatIti . svarUpABitya-
ktirarTakriyAkzamasyAvirBAvaH sacEvaM lakzaRapariRAma
uktaH tajjAtIyezu pOnaHpunyena varttata ityAha .
evaM punariti DarmapariRAmasUcitamevAvasTApariRAma-
mAha taTeti DarmARAM varttamAnADvanAM balavattvAbalavatvA-
'vasTA tasyAH pratikzaRaM tAratamyena pariRAmaH . upasaM-
harati eza iti pariRAmaBedAnAM sambanDimedAnnirDAra-
yati tantrAnuBavAnusArAt DarmiRa iti . tat
kimeza pariRAmo guRAnAM kAdAcitkI netyAha .
evamiti kasmAt? punarayaM pariRAmaH sadAtana ityata
Aha . calaYceti cohetvarTaH vfttaM pracAraH eta-
deva kuta ityata Aha . guRasvABAvyamiti uktamatrEva
purastAt . so'yaM triviDo'pi cittapariRAmaH BUtendriyezu
sUtrakAreRa nirdizwa ityAha eteneti . eza Darma-
DarmiBedo DarmaDarmiRorBedamAlakzya tatra BUtAnAM pfTi-
[Page3858-b+ 38]
vyAdInAM DarmiRAM navAdirGawAdi rvA DarmapariRAmaH .
DarmARAM cAtItAnAgatavartamAnarUpatAlakzaRapari-
RAmaH vartamAnalakzaRApannasya gavAderbAlyakOmAra
yOvanavArdDakyamavasTApariRAmaH . GawAdInAmapi navapurA-
tanatAvasTApariRAma evamindriyARAmapi DarmiRAM tatta-
nnIlAdyAlocanaM DarmapariRAmo Darmasya varttamAnAdi
lakzaRapariRAmo varttamAnalakzaRasya raktAdyAlocanasPu-
watvAsPuwatvAdiravasTApariRAmaH . sa cAyamevaMviDo BU-
tendriyapariRAmo DarmiRo DarmalakzaRAvasTAnAM medamA-
Sritya veditavyaH . aBedamASrityAha paramArTatastviti
tuSandoBedapakzAdviSinazwi pAramArTikatvamasya jYApyate
natvanyasya pariRAmasya niziDyate . kasmAt? DarmisvarUpa-
mAtrohIti nanu yadi DarmivikriyEva DarmaH kaTamasaNkara-
pratyayo loke pariRAmezvityata Adva . DarmadvAreti Darma-
Sabdena DarmalakzaRAvasTAH parigfhyante taddvAreRa DarmiRa
eva vikriyetyekA cAsaNkIrRA ca dvArARAmaBedo'pi
DarmiRaH parasparAsaNkarAt . nanu DarmARAmaBinnatve
DarmiRo'DvanAYca Bede DarmiRo'nanyatvena DarmeRApi
iha DarmivadBavitavyamityata Aha tatra Darmasyeti BAvaH
saMsTAnaBedaH suvarRAderyaTA BAjanasya rucakasvastika
vyapadeSaBedo Bavati tanmAtramanyaTA Bavati . na tu dravyaM
suvarRaBedamupEti atyantamedABAvAditi vakzyamARo'Bi-
sanDiH .” vivftiH
<LEND>
