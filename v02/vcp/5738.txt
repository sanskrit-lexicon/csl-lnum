<L>5738<pc>0531,a<k1>asatKyAti<k2>asatKyAti
asatKyAti¦ strI asataH sattvaSUnyasyAnirvacanIyasya KyAti
rjYAnam . anirvvanIyasya rajataprapaYcAderjYAne . yaTA Sukti-
kAyAM rajatamanirvacanIyamutpadyamAnamiva pratIyate evaM brahmaRi
jagat anirvacIyatayotpannamiva KyAyate iti hi vedAntinAM
matam . asti hi sarvalokezu prasidDam idaM rajatamityAdijYAnaM
tacca pravarttakatayA sarvEraByupagamyate . tatra catasroviDAH
aKyAtiH anyayAKyAtiH AtmaKyAtiH asatKyAtiSceti
vivaraRe sTitam . tatrAKyAtivAdinAmayamASayaH . idaM rajata-
mityAdo cakzurAdyasannikarzAt pAriSezyAt rajataM smaryyate na
tu jYAyate iti tasya smaraRasyAKyAtitvamiti . tadetanna samyak
rajatasya pratyakzatvenAnuBUyamAnatvAt smaryyamARasyApravarttaka-
tvAcca nacedamaMSasyEva pratyakzatvaM na rajatasyeti vAcyam yaTA
satyarajatasTalezu idaM rajatam ayaM Gawa ityAdizu itaretara
saMsfzwO sAmAnyaviSezO aparokzatayA'nuBUyete atrApi
taTAnuBavAt . aTa sAmAnyaviSezayornErantaryyeRa pratiBAsAt
taTA vyavahAro na tu saMsargajYAnarUpaviSizwajYAnasamBavA-
diti vAcyam satyasTalAdIzannyUnatAyA adarSanAt . aTa
purovarttini rajatasaMsargABAva eva nyUnateti cenna purovarttini
rajatasattvAsattvayorevAvayorvivAdAt tadaBAvasya nyUnatvA
sADakatvAt . kiYca purovarttini rajatasaMsargABAvaH kaTaM
niScIyate kiM tadgocarajYAnABAvAt? kiM vA nedaM
rajatamiti bADajYAnAt? nAdyaH tadgocarajYAnAjYAnayore-
vAvayorvivAdAt arTABAvena jYAnABAvaniScaye'nyonyA-
SrayAt . tasmAdaparokzajYAnodayAdeva purovarttini rajata
sattANgIkAryyA . na ca arTasattAniScayADInaH jYAnasattA-
niScaya iti kalpanAt prakfte cArTAsattvAt na jYAnasattva-
miti vAcyam arTasattAniScayasyApi niScayAntarADIna-
tayA'navasTAprasaNgAt . tasmAt saMvinniScayaH svagrAhakasA-
magrIprayojyatayA svataeva . tadaDInastu arTasattAni-
ScayaH . nApi dviMtIyaH rajatamiti uttarajYAnaviroDi-
jYAnasattve nedaM rajatamiti jYAnAnudayena tena bADA-
yogAt . kiYca idaM rajatamityatra yaTA idamAkAraraja
tAkArayoravivekastvayA kalpyate taTA nedaM rajatamityatrApi
tayoraviveka eva kalpyatAM na tu viSizwasaMsargasaMvidityapi
asmABirvaktuM Sakyate . aTa viSizwajYAnarsyava saMvAdipra-
[Page0531-b+ 38]
vfttijanakatvamiva viSizwanizeDaboDasyEva nivarttakatvamiti
nizeDasya viSizwasaMsargivizayakatvamiti cenna praMvfttinivf-
ttimAtraM pratyeva saMsargatadaBAvagrahasya hetutayEvopapattO
saMvAdivisaMvAditvayoH tatra praveSe gOravAt kiYca pravftteH saM-
vAditvamapi vastusattvAsattvanibanDanam . tacca satyAsatyayo-
ruBayatrApyasti . na ca purovarttini rajatABAvaH sarvasammataH .
SuktikAyAM yaTAvaBAsamevAsatyarajatasya SuktijYAnena
nirasanayogyasyEvAsmABiH svIkArAt . iyAMstu BedaH
tatra miTyArajaMtAByupagame'pi nedaM rajatamiti trEkAlika
rajatanizeDaH paramArTikarajatavizayatvAnna viruvyate .
nacAprasaktaniGeDAnupapattiH . miTyABUte'pi rajate paramArTa
rajatArTinAM pravfttidarSanena paramArTarajatasya sAmAnyopA-
DinA rajatatvena prasidDisamBavAt anyaTA BUtalAdO GawAdi
nizeDo'pi aprasaktanizeDaH syAt tatra GawAdisattve tadamA-
vovyAhatyeta . tadasattve tu aMprasaktanizeDaH syAt . tataSca deSa
sAmAnyopADinA kAlasAmAnyopADinA vA yaTA GawAdi
prasaktirnatu tatkAlikaBUtalatvAdinA taTA paramArTarajatasya
prasaktirBavizyati . evaYca uttarakAle nAstryatra
rajatamiti pratyakzaM satyarajatavizayam miTyEva rajatapa-
BAditi pratyayaSca miTyArajatavizayEtyuBayamapyupapadyate .
etena rajatAparokzyaM viSizwasaMsargajYAnaM vinApyaparokza
SuktijYAnAvivekAdupapadyate ityapi parAMstam . vivekajYAna-
kAle'pyetAvantaM kAlaM rajatamanenAviviktamityeva vivekasyEva
parAmarSaprasaNgAt etAvantaM kAlamidaM rajatamityaBAditi
pratyaBijYAyA anupapatteSca . ataSca purovarttini
asadrajatamutpadyate ityaNgIkAryyam . anyaTA SuktijYAnAt
rajate pravfMttO atiprasaNgaH syAt samAnavizayaka-
jYAnasyEva pravarttakatvAt tataSca na smaryyamARamidaM
rajataM kintu smaryyamARasadfSameva tadaNgIkriyate . tat-
sAdfSyaYca pUrvvAnuBavasApekzajYAnagamyatvena . nahyananuBUta-
rajatasya puruzasya rajataBramoBavati . jYAnarUpADyAsasya
tu saMskArajanyatvena smftisAdfSyamiti BedaH .
aya jYAnasva pramARasmftirdvEviDyaniyamena aDyAsasya bADi-
tavizayakatvAt pariSezAt saMskAramAtrajanyajYAnatvAcca
smftitvamevAstu . na ca smftitve atisAdfSyAcCuktyantara-
meva kuto na smaryyate iti vAcyaM kartf gatarAgAdidozARA-
mapi tannimittatvAt Suktyantare tadaBAvAt evaM tEreva dozEH
smaraRABimAnasya pramuzitatvAnnaM rajatasmaraRe'pi tattAMSa ulli-
[Page0532-a+ 38]
Kyate navA smarAmItyanuvyavasAyaH taTA tEreva viSezAvaBAsasya
pratiroDAnna SuktigrahaRe'pi tadIyanIlapfzWAdiviSezagrahaH .
taTA ca idamaMSe grahaRaM rajatAMSe smaraRamuBayAtmakamapi
jYAnamaviviktatayA pravarttakamiti tAdfSagrahaRasmaraRAByAM
rajatArTI purovarttini pravarttate iti cenna grahaRasmaraRe
kiM dve api pravarttake AhosvidekEkam Adye'pi kiM
saMBUya pravarttake! krameRa, vA nAdyaH smftigrahaRayoH yugapa-
dudayAsamBavAt . kramaviSizwayordvayoH pravarttakatvamapi na
yuktam pUrvvajYAnasya uttarajYAnena vyavaDAnAt pravfttihetu-
tvAnupapatteH idamiti rajatamiti ca viSfNKalayorapi
jYAnayoH pravarttakatvApatteSca . nApyekEkasya pravarttakatvaM vyava-
hArasya viSizwavizayakatayA viSizwapravfttaye viSizwa
saMsargagrahasyEva hetutAyAH svIkAryyatvAditiM .
<P>atra grahaRasmaraMRanErantaryyeRotpattyA pravarttakatvasamBa-
venAsatKyAtirnANgokAryyA api tu viSizwasaMsargasyAKyAtiM-
reveti aKyAtivAdinAmekadeSinaH AhuH .
<P>tadapi vedAntiBiH nirAkftaM yaTA keyamaKyAtirnAma kiM
KyAtyaBAvaH? uta anyArTino'nyatra pravfttihetuBUtavijYA-
nam? aTAviviktAnekapadArTajYAnam? . Adye suzuptAveva
sarvvajYAnABAvasattvena tatrEva BramaHsyAt nAnyatra jAgra-
tasvapnayoH . dvitIye Jawiti bADAdAlasyAdiMnA vA
yatra pravfttirna jAtA tatra BrAntitvaM na syAt . tftIye'pya-
viviktatvapratiyogiviviktatvaM nAma kim BedagrahaH? uta
aBedAgrahaH? AhosviditaretarABAvaBedadvitvAdisaMKyA-
viSizwajYAnam? nAdyaH idamiti rajatamiti ca punaruktaSabda-
dvayahetutvena sAmAnyaviSezayorBedagrahe satyapi avivekAsadBA-
vAt . na dvitIyaH uttarItTA Bedasya mfhotatvAdevatvatadviru-
dDasyABedasyAgrahe sati tadgrahanizeDarUpasyAviviktatvasya duHsa-
mpAdatvAt . tftIye'pi dvitvAdijYAnamapekzitaM kimavyAsa-
jyavftti utAnuzaNgikamapi paryyAptam Adye gAmAnaya
daRqenetyatra godaRqayorapi sAkzAd dvitvAdyapratIteravi-
vekaH prasajyeta . dvitIye tu purovarttirajatayorapyAnuzaNgika
dvitvAdijYAnasya sadBAvena duzpariharaRaRIyatvAt . nanva-
viveko nAma asaMsargAgrahaH sa ca pratIyamAnayoridaM
rajatayoH saMBavati idaMrajate asaMsfzwe iti pratyayAdarSanAt
iti cet tadApi kiM grahaRasmaraRayorevAsaMsargo vivakzitaH?
uta yayoH kayoScit? Ahosvit saMsargajYAnarahitayoH?
Adye ahaM manuzya iti Bramo na syAt uBayorapi graha-
[Page0532-b+ 38]
RatvAn . dvitIye zaRqogOH SuklaH pawEtyapi BramaHsyAt
asaMsargapratItyaBAvAt . tftIye'pi saeva dozaHsyAt na hi
tatra saMsargAjYAnaM saMBavati tadvizayasyEkyABAvAt EkyasyaM
ca tadvizayatvasya pratyaBijYAyamAnatvAt . yadi guRaguRyAdi
saMbanDa eva tadvizayayorEkyamityucyate tarhi idaM rajatamitya-
trApi sAdfSyatatsambanDastadvizayEtyasyApi vaktuM Sakya-
tvena saMsargapratyayodarudDaraH . aTa tatra nedaM rajataMmityasaMsarga
tatpratyayena bADAnna saMsargatatpratyayO samBavataH . tarhi
tvanmate'pi guRaguRyAderitaretarABAvajYAnAKyo'saMsarga-
pratyayo'styeveti saMsargatatpratyayayorasamBavAt BramatvApatti-
stadavasTA tasmAnnAsaMsargAgraho'pyavivekaH .
<P>astu tarhi prakfte'pi saMskArajanyEva rajatasmftiriti cet
na rajatasya purovasTitatvena pratiBAsAdityuktottaratvAt
na ca puro'vasTitatvamavivekakftamiti vaktuM Sakyam .
avivekasya BramaM pratyaprayojakatvAt . taTA hi kiM gfhya
mARayoravivekaH? kiM vA gfhyamARasmaryyamARayoH? kiM
vA smaryyamARayoH? nAdyaH svapnadaSAyAmAtmavyatiriktasya
kasyApyagrahaRena dvayorgfhyamARayoraBAve tadavivekasya Brama-
prayojakaMsyApyaBAvena BramABAvaprasaNgAt . na dvitIyaH
svapne gfhyamARenAtmanA smaryyasARasya nIlAderaviveke
sati ahaM nIlamiti pratiBAsaprasaNgAt . tftIye tu parokza-
meva sarvvaBrAntAvavaBAseta, sarvvasyApi smaryyamARatvAt
evaM ca sati prakftasya puMro'vasTitarajatajYAnasya smfti-
tvAnumAne parokzAvaBAsitvopADirdrazwavyaH . yATArTyAnu
mAnasya cAyaM pratiprayogaH . vimatAH pratyayA na yaTA-
rTAH bADyamAnatvAdBrAntivyavahAravaditi tasmAt boDadvE-
rASyadurAgrahaM parityajya tftIyaM BrAntijYAnamaNgIkarttavyam .
<P>anyaTAKyAtiriti nEyAyikAdayaH . te hItTamurarI-
cakruH nanu tarhi mA BUdaKyAtiH astvanyaTAKyAtiH . taTA
hi deSakAlAntaragataM hi rajataM SuktisaMprayuktena dozo
pahitenendriyeRa SuktyAtyanA gfhyate na cEvamananuBUtasyApi
grahaRaprasaNgaH . sAdfSyAderniyAkatvAditi” .
tadetadasat kiM jYAne'nyaTAtvaM? kiM vA? Pale uta
vastuni? . nAdyaH rajatAkAraM jYAnaM SuktimAlambate iti
jYAne'nyaTAtvaM vAcyam . tatra SukterAlambanatvaM nAma kiM
jYAnaM prati svAkArasamarpakatvam uta jYAnaprayuktavyavahAravi-
zayatvam nAdyaH . rajatAkAragrastaM jYAnaM prati SukteH
svAkArasamarpaRAsamBavAt . na dvitIyaH vyAGrAdidarSana
[Page0533-a+ 38]
prayuktavyavahAravizayasya KaqgakuntaDanurAdervyAGrAdi
jYAnAlambanatvaprasaNgAt . nApi Pale'nyaTAtvam Palasya
sPuraRasya BrAntO samyagjYAne vA svarUpato vEzamyAdarSa-
nAt . vastunyapi kaTamanyaTAtvaM kiM SuktikAyAM rajata-
tAdAtmyaM kiMvA rajatAkAMreRa pariRAmaH . Adye'pi
kiM SuktirajatayoratyantaBedaH kiMvA BedABedO . nAdyaH .
atyantaBinnayorvAstavatAdAtmyAsamBavAt anirvvacanIyasya
tvayA anaByupagamAt SUnyatAdAtmyaMpratItO ca guRa-
guRyAdAvapi tatsamBavena BrAntitvaM durvvAram . samavAyasya
ca prakriyAmAtrasidDasya tAdAtmyAnatirekAt . medA-
Bedapakze tu zaRqogOritivadaBrAntiH syAt . pariRAma-
pakze'pi bADona syAt . vimataM rajatajYAnamabADyaM pariRA-
majYAnatvAt kzIrapariRAmadugDajYAnavat . ataH kzIravadeva
Suktirna punarbADyeta . nanu kamalamukulavikASarUpapariRAma-
hetoH sUryyatejaso'pagame punarmukulIBAvavadrajatapariRAma-
hetordozasyApagame punaH SuktiBAvo'stu iti cet mEvaM vika-
sitameva mukulamAsIditivat rajatameva SuktirAsIditi
pratItyaBAvAt kaTaYcit tadBAve'pi na pariRAmapakzo yuktaH
nirdozasyApi rajatapratItiprasaNgAt nacEkameva kzIraM daDi-
rUpeRa kaYcit puruzaM prati pariRatamanyaMprati neti dfzwacaraM
tasmAnnAnyaTAKyAtiH sunirUpA . jYAnalakzaRayA deSAnta-
ragatarajataBAnantu sAkzAtkaromIti sAkzAtkArolleKibudDe-
ranyaTAnupattyA na samBavatIti drazwavyam . kiYca jYAnalakza-
RAyAH pratyAsattitve taTEva parvvate vahnijYAnasamBavenAnu-
mAnAderucCedaH syAt anuvyavasAyAttatsattvakalpane tu
prakfte'pi sAkzAtkmarAnuvyavasAyasattvena tulyatvAta . Atma-
KyAtiriti bOdDAH . taTAhi sarvvAsAM budDInAM vizayamanta-
reRApi tadAkArolleKasamBavena rajatajYAnaBapi budDirUpatayA
na vizayAntaramapekzate ityAtmanaH budDereva KyAtiH pratiBAsaH
“sahopAlamBaniyamAdaBedonIlatadDiyoH . BedaSca BrAntivi-
jYAnErdfSyetendAvivAdvayaH . aviBAgo'pi budDyAtmA vi-
paryyAsitadarSanEH . grAhyagrAhakasaMvittiBedavAniva lakzyate”
iti tezAM sidDAntAt . taTAca vimataM rajataM budDirUpaM
cakzurAdisaMprayogaM vinA'pyaparokzitvAt sammatabudDivat
ityanumAnena rajatAdestadrUpatAsidDiH . te hiM manyante
SabdasparSarUparasaganDavizayAH suKAdivizayASca zaqapi pratya-
yAH AlambanasamanantarasahakAryyaDipatirUpAn pratyayapadavA-
cyAn caturohetUnapekzyEva utpadyante . tatra nIlAvaBAsarUpasya
[Page0533-b+ 38]
cittarUpajYAnasya nIlAlambanavato nIlAkAratA Bavati .
samanantarapratyayAt pUrvvatanajYAnavAsanArUpAt boDarUpatA,
sahakAripratyayAdAlokAt spazwatAvaBAsaH . cakzurAderaDi-
patipratyayAt vizayapratiniyama iti . tatredamucyate prakfte na
tAvat sahakAripratyayAKyAdAlokAt rajatAkArodayo Bavati
tasya spazwatAmAtrahetutvAt . nAmgaDipatipratyayAKyAcca-
kzurAdeH samBavati tasya vizayaviSezaM pratyeva niyamanamAtra
hetutvAt . nApi samanantarapratyayAKyAt pUrvvajYAnAt .
vijAtIyaGawAdijYAnAnantaraM vijAtIyarajataBramodayaprasa-
NgAt, nApyAlambanapratyayAKyAdbAhyArTAd Bavati . vijYAnavA-
diBista syAnaNgIkArAt . tataSca rajatAdibAhyArTAsattve vijYA-
nasya kaTaM rajatAkAratAsamarpaRam . saMskAra sAmarTyena tatka-
lpane'pi na nistAraH saMskArasya kzaRikasTAyitvavikalpAsaha-
tvAt . taTAhi sTAyitve sidDAntahAniH . kzaRikatve pUrvA-
nuBavottaramutpannasya tasya dvitIyakzaRe nASAta rajatAkArolleKasa-
maye tasyAsattvAt kaTaM tena tadAkArolleKaH samBavati . kiYca
saMskArasya vijYAnAtiriktatve kzaRikavijYAnamAtrasidDAnta-
hAniH . aTAnAdijYAnasantatO yadA kadAcit pUrvvaM
rajatajYAnamutpannaM tadeva saMskAra ityaNgIkriyate sa ca
yadyapi vijAtIyAnekajYAnavyavahitaH taTApi kadAcit
sajAtIyaM jYAnAntaramutpAdayatyeva yaTA brIhivIja-
manekANkurAdikAryyavyavaDone'pi kadAcit sajAtIyA-
ntaramutpAdayati tadvat . aTa na pUrvvavIjAduttaravIjo-
tpattiH kintu pUrvvavIjajanyANkurasantAnAdeva tadutpattiriti
cet tarhyatrApi pUrvvarajatajYAnajanyajYAnasantAnaeva
saMskAro'stu ato na sidDAntahAniH . evaM pUrvvarajatajYA-
namapi tataH pUrvvatararajatajYAnAdutpadyate tato'nAdivAsanA-
prApitaM rajataM budDirUpameva sat BrAntyA bahirvadavaBAsate
iti cet atrocyate vedAntiBiH, kiM tadrajatamalOkikaM
lOkikaM vA alOkikatve'pi kiM janmarahitam uta
lOkikarajatavadeva jAyate . aMlOkikatve janmarahitatve
ca jAyamAnasya jYAnasya rUpaM na syAt . dvitIye'pi kiM
bAhyArTAt jAyate, uta jYAnAt nAdyaH tErbAhyArTAnaNgI-
kArAt jYAnAdeva tadutpAdAByupagame duzwakaraRajanyajYA-
nAdutpAdo vAcyaH taTA ca janakasya pUrvvasattva-
niyamena tajjanikA pratItiH na rajataM gfhRIyAt varttamAna
padArTasyEvAkArArpakatvaniyamAt kzaRikayorjanyajanakayo-
rBinnakAnInatvena rajatasyAparokzakAle pUrvvajYAnasyAsattvAt
[Page0534-a+ 38]
tena grahItumaSakyatvAt atorajatAparokzavyavahAro viluptaH
syAt . yadi anyena kenacit duzwakaraRajanyajYAnena
tadutpAdastataH svAtmakabuqyA tadgrahaHsyAdityaNgIkriyate
tadA'tiprasaNgaH kiYca duzwakaraRajanyajYAnasyEva tadutpAdaM-
katvaM vAcyaM tatra karaRasya duzwatvaYca arTakriyAkAritASUnyavi-
zayagrAhitvenEva taTA ca asati rajate kaTaM karaRasya duzwatva
nirRRayaH . aTa aduzwakaraRajanyajYAnaM tadutpAdayati tadA tasya
GawAdivat arTakriyAkAritvarUpasattvasamBavena deSAntaravartti-
rajatavizayakAdaviSezaH syAt . kiYca rajatasyAnutpattO na
tasya jYAnavizayatA jYAnAkArArpakatayEva vizayatvasya tvayA
svIkArAt anutpannasya kaTaM jYAne svAkArArpakatvaMsamBavaH .
tasmAdAtmaKyAtipakze rajatameva jYAnena na pratIyeta .
<P>evamaKyAtyanya yAKyAtyAtmaKyAtipakzezu nirastezu idAnIma-
satKyAtipakzaH vedAntiBiraByupagataH AkzepapUrvvakaM pradarSyate
idaM rajatamiti jYAnaM smftigrahaRAByAmanyat aDyAsa-
nAmakaM jYAnaM yatra asato'nirvacanIyasya utpannasya rajatA-
rdeBAnamIdfSaM jYAnamasatKyAtipadavedanIyamasti . nanu
jYAnasya smftigrahaRAByAmanyaH prakAro na samBavati iti
cenna kiM vilakzaRasAmagryanirUpaRAt tadasamBavaH? uta
vilakzaRajYAnasvarUpAnirUpaRAt? uta vilakzaRavizayA
nirUpaRAt? nAdyaH saMprayogasaMskAradozARAmeva tat-
sAmagrItayA kalpanAt na caMdozasya pUrbDaprAptakAryyAnudayaM
pratyeva hetutvaM na pUrvvakAryyodayaM pratIti vAcyaM kAryyAnuda-
yasya tatprAgaBAvarUpatayA'nAdini tatra dozahetutvAsamBa-
vAt . vAtapittaSlezmaRAYcApUrvvakAryyot pAdakatvadarSanAcca
na ca dozasya saMskArodboDakatvenAnyaTAMsidDiH tadudbo-
Dasya tadvyApAratvAt na hi vyApAreRa vyApAriRo'-
nyaTAsidDiriti niyamAt nahyutpatananipatane kurvvan
kuWAraH CidikriyAM prati aheturBavatiM . nanu indriya
saMprayogasya idantAmAtre sattvAt rajatAMSe'sattvAt idantatA-
boDanena tasyopakzIRaMtvAt evaM saMskArasya smftimAtra
janakatvaniyamena vedAntimate aDyAsAtmakajYAnasya smfti-
tvAnaNgIrAt, dovasya ca svAtantrepraRa jYAnahetutvasya kutrApya-
darSanAcca kaTaM rajatAvaBAsa iti cet ucyate praTamaM doza-
sahitenendriyeRa idantAmAtravizayA'ntaHkaraRavfttirjanyate
tatra idantAyAM tadgrAhakavfttO ca cEtanyamaBivyajyate
taccEtanyanizA SuktyavidyA ca dozavaSAtsaMkzubDA Bavati
tatredamaMgAvacCinnacEtanyasTA'vidyA dozeRa kzuBitA satI
[Page0534-b+ 38]
sAdfSyAdyudboDitasaMskAravaSAt rajatAkAreRa vivarttate .
vfttyavacCinnacEtanyasTA'vidyA tu rajatagrAhivfttisaMskAra
sahakftA vfttirUpeRa vivarttate . tO ca rajatatadvfttirUpavivarttO
svADizWAnena sAkzicEtanyenAvaBAsyete ityevaM rajatAvaBAsaH
kalpyate . yadyamyantaHkaraRavfttiravidyAvfttiScetijYAnadvayam
taTApi tadvizayO satyAnfte idaMrajate anyonyAtmakatAmApannO
iti vizayayorEkyAt vfttidvayasyEkyam tataSca vizayAvacCinnaPa-
lasyApyekatvena jYAnEkyamupapadyate . evaM miTyAjYAnatadvizaya-
yornirUpaRena dvitIyatftIyavikalpO nirastO veditavyO . yadA-
pyanyatra saMprayogasaMskArO parasparaM nirapekzo pramitismftyo-
rjanane samarTO dfzwO taTApi krameRa smftipramityorutpattO
pravarttakatvAnupattO pravfttyanvaTAnupapattyA tAByAM pratyaBijYAva
dekaM viSizwaM miTyAjYAnaM janyate iti kalpyate yaTA
nEyAyikAdiBiH nirantarotpannezvapi varRRajYAnezu
yOgapadyABAvAt padArTajYAnAnupavattyA pUrbDajYAnajanya
saMskArasahitamantyavarRajYAnameva padArTabudDihetutvena kalpyate
tadvat . nanu vimataM jYAnaM nEkaM BinnakAraRajanyatvAt
rUparasAdijYAnavaditi cet na anumAnapratyaBijYAnayorvya-
BicArAt uBayorapi nAnAkAraRajanyatvAt . anumAnaM hi
vyAptijYAnasaMskAraliNgadarSanaparAparSajanyam . pratyamijYA
ca indriyasaMprayogasaMskArarajanyeti sarvvEraNkIkriyate
na ca SuktO anirvacanIyasya rajatasyotpattO tasya ca SuktO
saMsargAt kaTaM tasya miTyAtvamasattvaYca syAditi vAcyam
sattAtrEviDyANgIkAreRa tatra vyAvahArikasattASUnyatvenEva tasya
miTyAtvasya kalpanAt . taTAhi sattvaM triviDaM pAramA-
rTikaM trEkAlAbADyatvarUpaM yaTA brahmaRaH . vyAvahArikaM
brahmajYAnanirvarttyam yaTA AkASAdeHprAtItikama aDizWA-
najYAnanivarttyaM yaTA SuktirajatAdeH . na ca miTyAtvakalpanaM
mAnahInam” “aTa raTAn raTayogAn paTaH sfjate” iti
SruteH miTyavAtra rajatamaBAditi rajatatajajYAnayormiTyA-
tvapratyaBijYAnasya ca mAnatvAt . ato matAntaravata vedAntamate
nAnuBavaviroDonirmUlatvaM vA . aKyAtipakze aparokzAva-
BAsinaH smaryyamARatvaM viruDyate . jYAnahayapakze rajatasya
pArokzyaM smftO smaraRABimAnamozAdikama, anyaTAKyAtO
rajataMsya AparokzyAnuBavabiroDaH AtmaKyAtipakze vizayA-
BAvenAparokzAbaBAsaviroDaH” . pamevavivaraRasArAMSaH .
<P>SuktirajatAdi jYAntatazwAntenajYAnanivarttyatayA sarvvezAM
GawapAwAdijYAnAnAmasatKyAtitvaM tadvizayARAM vastu-
[Page0535-a+ 38]
to'sattvAt asattve'pi sattvena vyavahAryyatAmAtramiti
SuktijatAdiByo GawAdInAM viSezaH iti aDyA-
saKarUpamiTyAjYAnamAkzipya tat samarTayatA ca BAzyakf-
tA taTEva vyavasTApitam” yaTA “yuzmadasmat pratyagocarayorvi-
zayavizayiRostamaHprakASavadvirudDasvaBAvayoritaretaraBAvAnupa-
pattO sidDAyAM tadDarmmARAmapi sutarAmitaretaramAvAnu-
zapattirityato'smatpratyayagocare vizayiRi cidAtmake yuzmat-
pratyayagocarasya vizayasya tadDarmmARAYcADyAsastadviparyyayeRa
vizayiRastadDarmmARAYca vizaye'DyAsomiTyeti BavituM
yuktam . taTApyanyonyasminnanyonyAtmakatAmanyonyaDarmmAM
ScADyasyetaretarAvivekeRAtyantaviviktayorDarmmaDarmmiRo rmiTyA-
'jYAnanimittaH satyAnfte miTunIkftyAhamidaM mameda-
miti nEsargiko'yaM lokavyavahAraH .. Aha ko'yama-
DyAsonAmeti ucyate smftirUpaH paratra pUrvvadfzwAvaBAsaH .
taM kecidanyatrAnyaDarmmADyAsa iti vadanti . kecittu
yatra yadaDyAsastadvivekAgrahaRanibanDano Brama iti .
anyetu yatra yadaDyAsastasyEva viparItaDarmmatvakalpanAmA
cakzate iti sarvaTApi tu anyasyAnyaDarmmAvaBAsatAM na vya-
Bicarati . taTA ca loke'nuBavaH SuktikA hi rajatavadava-
BAsate ekaScandraH sa dvitIyavaditi . kaTaM punaH pratyagAtmanya
vizaye'DyAso vizayaDarmmARAm? . sarvvI hi puro'vasTite
vizaye vizayAntaramaDyasyati . yuzmatpratyayApetasya ca pratya-
gAtmano'vizayatvaM bravIzi . ucyate . na tAvadayamekAnte-
nAvizayaH asmatpratyayavizayatvAt aparokzatvAcca pratyagAtma
prasidDeH . nacAyamastiviyamaH puro'vasTita eva vizaye viza-
yAntaramaDyasitavyamiti apratyakze'pi hyAkASe bAlAstala-
malinatAdyaDyasyanti . evamavirudDaH pratyagAtmanya'nya'nAtmA-
DyAsaH . tametamevaMlakzaRamaDyAsaM paRqitA avidyeti
manyante . tadviveke ca vastusvarUpAvaDAraRaM vidyAmAhuH .
tatrEvaM sati yatra yadaDyAsastatkftena dozeRa guReRa vA
aRumAtreRApi sa na saMbaDyate . tametamavidyAKyamAtmA'nA-
tmanoritaretarADyAsaM puraskftya sarvve pramARaprameyavyavahArA
lOkikA vEdikASca pravfttAH sarvARi ca SAstrARi viDi-
pratizeDamokzaparARi . kaTaM punaravidyAvadvizayARi pratya-
kzAdIni pramARAni? SAstrARi ceti . ucyate . dehendri-
yAdizvahaMmamABimAnahInasya pramAtftvAnupapattO pramARa
pravfttyanupapatteH . nahIndriyARyanupAdAya pratyakzAdivyava-
hAraH saMBavati . nacADizWAnamantareRa indriyAdivyApAraH
[Page0535-b+ 38]
saMBavati . nacAnaDyastAtmaBAvena dehena kaScit vyApriyate .
na cEtasmin sarvvasminnasatyasaNgasyAtmanaH pramAtftvamupapa-
dyate . na ca pramAtftvamantareRa pramARapravfttirasti . tasmA-
davidyAvadvizayARyeva pratyakzAdIni pramARAni SAstrARi
ceti” . caturTasUtraBAzye ca jagatovyAvahArikatve anya-
dIyamataM saMvAditam yaTA “gORamiTyAtmano'sattve putra-
dehAdibADanAt . sadbrahmAtmAhamityeva boDe kAryyaM kaTaM
Bavet?” ityAkzipya . “anvezwavyAtmavijYAnAt prAk pramAtf-
tvamAtmanaH . anvizwaH syAt pramAtEva pAzmadozAdiva-
rjjitaH . dehAtmapratyayo yadvat pramARatvena kalpitaH .
lOkikaM tadvadevedaM pramARaM tvA''tma'niScayAt” yaTA ca
lOkikakyavahAryyapadArTAnAM pArasArTikasattvABAve'pi
tatsattvamaNgIkftya sarve vyavahArAH tezAM ca vyavahAri-
kasattvavattvam taTA prapaYcena samarTitaM KaRqanakftA KaRqana
KaRqayAdye . yaTA “aTa kaTAyAM vAdinoniyamametAdfSaM
manyante pramARAdayaH sarvvatantrasidDAntatayA sidDAH padArTAH
santIti kaTakAByAmaByupeyam . tadapare na kzamante .
taTAhi pramARAdInAM sattvaM yadaByupeyaM kaTakena, tat kasya
hetoH? kiM tadanaByupagacCadByAM vAdiprativAdiByAM tadaByu-
gamasAhityaniyatasya tasya pravartta yitumaSakyatvAt, uta
kaTakAByAM pravartta nIyavAgvyavahAraM prati hetuBAvAt, uta
lokasidDatvAt, aTa vA tadanaByupagamasya tattvanirRayavija-
yAtiprasaYjakatvAt . na tAvadAdyaH tadanaByupagacCato'pi cA-
rvvAkamADyamikAdervAgvizayavistarARAM pratIyamAnatvAt
tasyEva vA anizpattO BavatastannirAsaprayAsAnupapatteH . so-
yamapUrvvaH pramARAdisattvAnaByupagamAtmA vAkstamBanamantro
BavatAByUhito nUnaM, yasya praBAvAdBagavatA suraguruRA lo-
kAyatasUtrARi na praRItAni, taTAgatena vA maDyamAgamA
nopadizwAH BagavatpAdena vA vAdarAyaRIyezu sUtrezu BAzyaM
nABAzi . pramARAdyanaByupagame'pi pravarttantAM tanmate vAco-
BaNgyaH tAstu sADanavADanakzamA na Bavanti tAvateti brUma-
iti cenna pramARAdyanaByupagamya pravarttitatvaM tadIyasADanabA-
DanAkzamatAyAM na niyAmakaM kintu sadvacanABAsalakzaRayo-
gitvamityavaSyAByupeyaM BavatA, yenAByupagamyApi pramARAdIni
pravarttitAH matAntarAnu sAriBirvyavahArA aByupagatapramA-
RAdisattvErmmatAntaravyavahArAnusAriBiraparEstaTABUtA iti
kaTyante . yadi tvasmadvacasi sadvacanABAsalakzaRa na BavAn
darSayitumIzwe tadA anaByupagamya pramARAdi BavatApra-
[Page0536-a+ 38]
varttito'yaM vyavahArEti SatakftvastvayocyamAne'pi nAsmA-
kamAdaraH . anyaTAByupagamya pramARAdIni BavatA pravartti-
to'yaM vyavahAra ityetAvatA BavadIyo vyavahArABAsa itya-
smABirapi vaktuM Sakyataeva . nanu yadi pramARAdIni
na santi vyavahAraeva DarmmI kaTaM sidDyet dUzaRAdivyava-
sTA vA kaTaM syAt sarvvaviDinizeDAnAM pramARADIna-
tvAt . mEvam . na brUmovayaM na santi pramARAdInIti,
svIkftya kaTAraByeti . kinnAma santi na santi vA pramA-
RAdInItyasyAM cintAyAmudAsInEryaTA svIkftya tAni Ba-
vatA vyavahriyate taTA vyavahAriBireva kaTA pravarttyatA-
miti . anyayA na santi pramARAdInIti matamammAkamA-
ropya yadidamBavatA dUzaRamuktaM tadapi na vaktuM SakyaM
kIdfSIM maryyAdAmAlambya pravarttitAyAM kaTAyAM dUzaRa-
muktaM kiM pramARAdInAM sattvamaByu pragamyoBAByAM vAdiByAM
pravarttitAyAM kaTAyAm utAsattvamaByupetya aTEkena sattva-
mapareRa cAsattvamaNgIkftya . na tAvadAdyaH aByupagata pramA-
RAdisattvaM prati tAdfkparyyanuyogAnavakASAt . dvitIye tu svato-
'pyApatteH na tftIyaH taTEva kaTAntarasya prasakteH uBayAByu
pagamAnuroDitvAcca kaTAniyamasya . anyaTA svABiprAyamA-
lambya tenApi tadvacasi yatkiYcidvAgAtmani dUzaRe'Bihite
kasya jayo vyavatizWatAm pramARAdyaByupagantureva yAvanniyama-
BarayantraRA mahatI syAt . tasmAt pramARAdisattvAsattvA-
ByupagamOdAsInyena vyavahAraniyame samayaM vadDvA kaTAyAM
pravarttitAyAM BavatedaM dUzaRamuktaM yuktameva taTA sati syAt .
yo'yaM BavAn svABiprAyamapi nAvaDArayituM Sakto'tidU-
ratastasmin parABisanDAnAvaDAraRapratyASA . aTa vAdI-
kftya durvEtaRqikaM tasmin bADo'BiDIyata ityeva nezyate
SizyAdayastu tasya kaTAnaDikAraM jYApyante ataeva BAzya-
kAraH “saprayojanamanuyukto yadi pratipadyata” ityAhasma na tu
pratipadyasa iti . mEvam SizyAdIn pratyapi cArvvAkA-
derdozo'yamityevABiDAtavyam . kaTaYca taTA syAt tasya
kaTApraveSApraveSayostadvADAkzamatvAtkaTAyAmeva hi nigrahaH .
nApi dvitIyaH taTAhi syAdapyevaM yadi kaTakapravartta nIya-
vAgvyavahAraM prati pramARAdInAM hetutA tatsattvAnaByupa-
game nivartteta nacEvaM samBavati taTA sati tatsattvAnaByupa-
gantFRAM vAgvyavahArasvarUpameva na nizpadyeta hetvanupapatteH .
uktavAyamarTo yanmADyamikAdivAgvyavahArARAM svarUpApa-
lApo na Sakyata iti . aTa manyase kaTakavAgvyavahAraM
[Page0536-b+ 38]
prati hetutvAt pramARAdInAM sattvaM sattvAccAByupagamaH
yatsattadaByupagamyatEti sTiteriti . mEvam . kayApi niya-
masTityA pravfttAyAM kaTAyAM kaTakavAgvyavahAraM prati hetu-
tvAt pramARAdInAM sattvaM sattvAccAByupagamo BavatA prasADyaH .
kaTanAtpUrvvaM tattattvAvaDAraRaM vA paraparAjayaM vA aBi-
lazadByAM kaTakAByAM yAvatA vinA tadaBilazitaM na paryya-
vasyati tAvadanurodDavyam tacca vyavahAraniyamasyAnubanDAdeva
dvAByAmapi tAByAM samBAvyatEti vyavahAraniyamasamayameva
baDnItaH saca pramARena tarkeRa ca vyavaharttavyovAdinA
prativAdinApi kaTANgatattvajYAnaviparyyayaliNgapratijYAhA-
nyAdyanyatamaMnigrahasTAnaM tasya darSanIyam tadvyutpAdane
praTamasya BaNgovyavaharttavyo'nyaTA dvitIyasyEva . tAdfSetarO ca
jetftayA vyavaharttavyO prAmARikapakzastAttvikatayA vyavaharttavya
ityAdirUpaH . ataevaM vyavahAraniyamabanDe'pi heturvaktavyaH
taTA ca so'pi hetuH kaTAyAM pravfttAyAmaBiDAtuM yuktEtipra-
mARasattvAByupagamahetvaBiDAnavat pratyavasTAnamanavakASam .
dvAByAmapi vAdiByAM vicArapravfttyABilazyamARatattvavyavasTA-
jayamUlatvena vyavahAraniyamasya svecCayEva parigfhItatvAt
nacEvaM pramARAnupajYasvecCAmAtragfhItamUlatvAnmUlApari-
SudDisamBavena sarvvavicAravicAryyatatPalaviplavApattiH syAt .
avidyAvidyamAnAnAdipAramparyyAyAtasya lokavyutpattigf-
hItasaMvAdasya ca tasyAnyaTABAvAsamBAvyatAlakzaRasvataHsi-
dDiSudDatvAt . naca pramARAdInAM sattApItTameva tAByAmaNgI-
karttumucitA . tAdfSavyavahAraniyamamAtreREva kaTApravfttyupa-
patteH pramARAdisattAmaByupetyApi taTA vyavahAraniyama-
vyatiriktakaTApravfttiM vinA tattvanirRyasya jayasya vABi-
lazitasya kaTakayoviparyyavasAnAt . nApi tftIyaH loka-
vyavahAro hi prAmARikavyavahAro vA syAt pAmarAdisA-
DAraRavyavahAro vA . nAdyaH . vicArapravfttimantareRa tasya
durnnirUpatvAt tadarTameva ca pUrvvaM niyamasya gavezaRAt .
nApi dvitIyaH SarIrAtmatAdInAmapi taTA sati BavatA
svIkarttavyatApAtAt . paScAttadvicArabADyatayA nAByupeya-
tEti cet tarhi pramARAdayo'pi yadi vicArabADyA Bavi-
zyanti tadA nAByupeyA eva anyaTA tUpagantavyA iti
lokavyahArasidDatayA sattvamaByupagamyata iti tAvanna
Bavati . nApi caturTaH yAdfSoBavatA pramARAdInyaByupagamya
vyavahAraniyamaH kaTAyAmAlambyate . tasyEva pramARAdi-
sattvAsattvAnusaraRodAsInErasmABirapyavalambanAt . tasya
[Page0537-a+ 38]
yadi mAM prati PalAtiprasaYjakatvaM tadA tvAM pratyapi samAnaH
prasaNgaH . syAdetanniyatavAgvyavahArakriyAsamayabanDena kaTAM
pravartta yatApi vyavahArasattAByupagantavyA nahi sattAmana-
Byupagamya vyavahArakriyABiDAtuM SakyA . kriyA hi
nizpAdanA asataH sadrUpatAprApaRamiti yAvat pramARErvyava-
harttavyamiti niyamabanDane pramARAnAM kAraRaBAvo niyataH
tadBAvaSca niyatapUrvvasattArUpaM kAraRatvam pramARAnAmanA-
dAya na paryyavasyet . dUzaRAnAYcAstitvena BaNgAvaDAraRa-
niyamabanDane sADanANgAnAM vyAptyAdInAM sattvena tadvizayasya
tattvarUpatAvyavahAraniyamanAdO ca kaRWotTameva tasya tasya
sattvamaNgIkftamiti riktamidamucyate pramARAdInAM sattA-
manaByupagamya kaTAramBAH Sakyanta iti . mEvam . eBi-
rapi bADakEH kaTAyAmArabDAyAmevABimatasya prasADanIyatve
pUrvvoktabADAyAmanistArAt . na ca vyavahAraniyamasya
svecCAkftasyEva pramARAdisattAsvIkAraparyyavasAyitayA
nAyaM dozaH syAt . yataH sattAjYAnasya tatrANgatvaM
na tu sattAyAH . tatra kiM sattAvagamamAtrAtsa-
ttAByupagamyeti manyase abADitAttadavagamAdvA .
na tAvadAdyaH marumarIcikAdO jalarUpatAsadBAvAByupa-
gamaprasaNgAt . dvitIye'pi kiMvAdiprativAdimaDyasTamAtrasya
tasyApi kiM kaTAkAlamAtraeva bADitatvAvagamABAvAt .
aTavA kasyacidapi kAlAntare'pi ca bADitatvaboDavirahAt .
nAdyaH atiprasaNgAt puruzatrayAvagatasya ekakzaRAvagatasya ca pu-
ruzAntareRa tenApi kzaRAntare bahulaM bADyatAdarSanAditi .
nacAsAvarTo'sannapi dvitrAdipuruzamAtrapUrvvajAtatatpratItyanu-
roDAdvADadarSane satyapi taTEva sannityaByupagamyate . tasmAd-
dvitIyaH pakzaH pariSizyate yatra sarvvaprakAreRa bADitatvaM
nAsti tatsadityaByupagantavyam . taditTaM yadi nAma vAdi-
GrativAdimaDyasTamAtrasya dUzaRAdisattAvagamaH kaTAkAla-
mAtre tErabADyamAnaH kaTANgatvenAByupeyate kimAyAtaM
sarvvaprakArAbADitatattatsattAvagamAyattatattatsattvAByupagamaka-
TAnaNgatANgIkArasya . katipayapratipattfkatizayakAlataTAtvA-
vagamAdeva ca prAyeRa lOkikavyavahAraH pratoyate tAdfSa-
ScAyaM sattvAvagamaH kaTANgametattaducyate vyavahArikIM pramA
RAdisattAmAdAya vicArAramBa iti . tasmAdyAdfgvyavahAra
niyamaH kftaH tanmaryyAdAnena nollaNGiteti . yadvAdivAg-
vyavahAre maDyasTAvagamaH sa vijayate yasya ca vacasi nEvaM
tasyAvagamastasya parAjayaH . yatra vAdyuktanigrahasattvAvagamaH
[Page0537-b+ 38]
sa nigfhItaH taditarastu na taTetyAdiniyama eva kaTAra-
mBAya grAhyaH . anena niyamena vyavaharttavyamityasya hyaya-
marTo'nena niyamenoktamanena neti maDyasTAvagamasya vizayI
Bavitavyamiti . naca vAcyamantatastadavagamasyApi sattAByu-
peyeti . tasyApi sattAcintAyAM tatsattAvagamAntarasyEva
SaraRatvAt . nacEvamanavasTA tadanusaraRAvaSyamBAvAnaNgI-
kArAt . evaM tricaturajYAnajanmanonADikamatiriti
nyAyAt . nacAntimAsattve pUrvvapUbbapravAhAsattvApatti
staTAcAvagamamAdAyApi na nistAra iti vAcyam .
astvevaM hi taTApi tricaturajYAnakakzAgavezaRamAtraviSrA-
ntena vicAreRa tataHparamananusaraRaramaRIyenEva samayaM badDvA
kaTAyA miTaHsampratipattyA pravarttanAt . anyaTA pramARA-
disattAByupagame'pi jYAnAnavasTAyAduzpariharatvAt . naca
vAcyaM matpakze svarUpasatA jYAnena vyavahArasya caritArTayitu”
SakyatvAt na jYAnasya paramparAnusaraRamucitaM natvevaM tvatpakze
jYAnasvarUpasattANgIkAraprasaNgAditi . svarUpasattAmAdAyApi
pariharato'navasTAprasaNgasya svaprakASaprastAve vaktavyatvAt .
yaTA tvatpakze svarUpasadaviSeze'pi jYAnasvarUpasattEva paraM
vyavahAropapAdikA na GawAdisattA . evamevAsattA'viSeze'pi
jYAnamevAsadvyavahAropapAdakaM nAnyat . asaccopapAdakaYceti
vyAhatamiti cenna sadupapAdakamiti kuto na vyAhatam .
nahi sadupapAdakamasacca neti kvacidAvayoH sidDam . nanu
tadasattA'viSezAttatkAryyasyAnyadApi prasaNgaH, na kAryyasyA-
dyasattAkzaRa ivAnyadApi sAmagrIsattvAviSezAttavApi kiM
nAnyadA kAryyajanma . aTa na mama tadAnIntanaM sAmagrI-
sattvaM tadAtanasya kAryyajanmano niyAmakaM kintu tataH prAk
sAmagrIsattvaM taTAdarSanAt . tarhi mamApi kAlAntarasTamapi
tadasattvaM tadAtanakAryyajanmanoniyAmakaM taTAdarSanAdeva .
mama tadavyavahitottaratvaM tadA kAryyajanmaniyAmakamiti
cet na samasamayatvAdAgantukatvAccAviSezeRa niyamyaniyA-
makavyavasTAnupapatteH tasmAdanyadAsTAyA eva sAmagyrAstadA
kAryyaniyamo'ByupeyaH taTAdarSanAdityeva mantavyam . taTA
ca samaH samADiH . taTApi kAryyajanmakAlasya koviSezaH .
kAryyajanmEva . anyaTA yadviSezAntaraM tadapi viSezAntara-
vataH kAlasya syAditi aparyyavasAnameva paryyavasyet . taTApi
tatkAlasyAnugataM kiM rUpamiti cEnna rUpAntaravatopi kiM
rUpamityapi paryyanuyogasyAnuvftteH . kiYca
<P>“antarBAvitasattvaYcetkAraRaM tadasattataH .
[Page0538-a+ 38]
nAntarBAvitasattvaYcetkAraRaM tada sattataH .”
<P>taTAhyantarBUtasatve yadi kAraRatvaM tadA sva-
viSizwe svavfttirasataH svASrayatvamApAdayati . viSizwa-
syArTAntaratve'pi ca svasmin svavfttivyatireka-
vat svaviSizwe svavfttivyatireke niyamadarSanAt
na sEva sattA tasminniti anyasyAstasyAviSizwavfttya-
Byupagame tAmasanniveSya kAraRatvamaByupagantuH sarvvaTEva
kAraRamasatparyyavasyati . aparAparasattAniveSane vA paryya-
vasAnameva . na ca sattABedAnantyamastyevetyapi pAdapra-
sArikA nistArAya, sattABede hi sadbudDivyavahArAnugamana-
nibanDanalaNGinaH praTamApi sattA na syAditi . sattvavfdDi-
mizwavato mUlamapi te nazwamiti kazwataram . na ca svarUpa-
sattopagamAya svasti BinnAnapyanugatabudDyAdyADAnapade'-
BiziYcatA tvayA jAtimAtrAya jalAYjalirvitIryeta . mA-
BUdanugatiH svarUpasattvasyeti ca vadan tadgarBiRIM kAraRatAM
kaTamanugamayitAsIti . kiYca svarUpasattvaM svarUpAt Ga-
wAdyAtmano nADikamasatopi svarUpaM svarUpameva na hya-
man GawAdirna GawAdiH taTA sati GawAdirnetyapi na
syAt asato'GawAditvAt . aTa sadapi sattAmanantarBAvya
kAraRaM tadAnImasadapi tataTAstu sattAsattayoH kAraRa
kowyapraveSAviSezAt . aTa na sattA kAraRakowinivizwA
kintu kAraRatvaM sattvaM niyatapUrvvasattAM hi kAraRatAmma-
nyEti manyase, tarhi matpakze sEva kAraRatAstu tarhi kAra-
RasattAmaByupagatavAnasIti GawwakuwyAM praBAtamiti cenna BA-
vAnavaboDAt sattAmasatImaByupagacCatApi sattA mayAByu
pagatEva . anyayA kAsAvasatIti tvamapi kiM sattAntatsa-
ttAmantarBAvya kAraRatvamicCasi . natvevaM pUrvvavat kvApi
sattAtyAgo vA anavasTAyAM paryyavasAnaM syAt . asattA'
viSezAt kAraRaniyamaH kaTaM syAditi cenna sattAviSeze'pi
tulyatvAt . sattve'styanvayAdyanuviDAnaM tasya tajjAtIyasya
vA tvatpakze tvasattvAviSezAt vyatirekaH paraM so'pyaniyato
yadA kAraRABAvastadA kAryyABAvAvaSyamBAvAnaByupagamAt
nityAsataH kAraRasyAsattvaeva kadAcitkAryyotpAdAt .
anvayastu na kadAcidapIti cenna tulyatvAt anvayo
nAstItyaByupagacCatApi anvayopagamAt anvayasyApi sa-
ttAntarBAvane kaTitadozApatteH . etena
“ASAmodakatfprA ye ye copArjjitamodakAH .
rasavIryyavipAkAdi tezAM tulyaM prasajyate” ..
[Page0538-b+ 38]
<P>ityasyApi bADakatvamASAmodakAyate . sattAnta-
rBAvAnantarBAvAByAM pratyAdeSAt ASAmodakAdinApi ca
rusavIryyavipAkAdijananAt . tadasatkaTaM kAryyaM syAditi
cenna sattAmantarBAvya kAryyatvopagame kAraRavatkAryyopi u-
ktadozasyAnantarBAve vA 'viSezasya pUrvvavadAvftteH tasmAt .
“pUrvva sambanDaniyame hetutve tulyaeva nO .”
“hetutattvabahirBUtasattvAsattvakaTA vfTA .”
AstAM prativandigrahagrahaH kaTaM punarasataH kAraRatvamavaseyaM
prAksattvaniyamasya viSezasyAnaByupagamAt asattvasya
cAviSezAditi cenna idamasmAnniyataM prAksaditibudDyA-
viSezAt . BrAntyEvaMbudDigocare'tiprasaNga iti cenna
yAdfSyA hi DiyA tricaturakakzAbAGAnavaroDaviSrAntayA
vastusattvaniScayaste, tAdfSyeva vizayIkftasya mamApi kAra-
RatAniScayaH . kevalantataH parAsvapi kakzAsu bADAt
pUrvvapUrvvaBrAntisamBavena na tAvatA sattvAvaGAraRaM vayaM
manyAmaha iti viSezaH . paradarSanasidDAntasya BUrikakzA-
DAvino'pi tataH parakakzAbADyamAnatvenAtaTABAvopagamAt
anyaTEkadarSanapariSezaH syAt . etena sattvAviSezAt
kaTaM kasyacit pakzasya tricaturakakzADAvitvamAstAmi-
tyapi nirastam . anevaMbudDivizayatAdaSAyAM koviSeza iti
cet yadA kadApi tAdfSabudDivizayatEva . anyaTA
kaTaya kaTamanyadA tAdfSabudDivizayatayA anyadA sattvaM
syAt . tadA sattvamanyadAsTena gfhyata iti cet anyakAli-
kameva tarhitattadAtanakAraRatvopayogIti samAnam tadetat
saMvittisattvamiti gIyate asatI sA na viSezikA satI
sAnezwetyaBisanDAnena dvEtApatteri saMvittirapi satI na veti
pfcCan prativaktavyaH jYAnaM tAvadvyavahAropapAdakatayA dvAByAma-
pyanumataM tasyApi jijYAsAyAM tricaturakakzAviSrAntagvezaRasya
yadi sattopapannA Bavizyati tadA sattA, tenedamupapAditamBa-
vizyati . aTAsattA tasya paryyavasyati tadA asattEva teneda
mupapAdyata iti svIkarttavyaM BramavizayeReva Brame viSizwa-
tAvyavahAraH . avicAryyEva tAvattasya sadasattvaM vicAra
ArabDavyaH . anyaTA praTamameva matikardda me kaTAramBaRamaSa-
kyamApadyeta . svIkftaYca BavatApi BavizyadAdivizaye vijYAne
viSizwavyavahAranidAnatvamasato vizayasya, kAraRaSakteSca
viSezakamasadeva kAryyam . na ca kAlAntarasambanDinI sattA
tasyA ekatrAnyatra nAnyadApIti vEDamyametayorapIti
vaktavyam viSizwavyavahArapravfttisamaye dvayorapyasattA'viSezAt
[Page0539-a+ 38]
prayojanAnupayukte kAle tasya svarUpato'vasTAnaM pAwaccaralu-
RWite veSmani yAmikajAgaraRavfttAntamanuharati taTApi
kAlAntarasTityA GawAdikaM svarUpato viSezaRataSca
vyavacCinnaM, tadvijYAnena svaBAvabalAt svaviSezaRatvenopAdI-
yate . natvevamatyantAsadBavitumarhati tasya svarUpato
viSezaRataSca vyavacCinnatayAnaNgIkArAt kutra svaBAvato-
vijYAnaM sambanDi nirucyate na . uktamatra asato'pi tadeva rUpaM
tasya niyatasva rUpasyEva niyataviSezaRasyEvAsattvAdanyaTAti-
prasaNgAt BrAntivizayeRa dattottaratvAccetyalamativistareRa” .
KaRqanaKaRqaKAdyam .
<LEND>
