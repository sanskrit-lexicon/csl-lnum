<L>12394<pc>1730,b<k1>karmman<k2>karmman
karmman¦ puMna0 kf--karmaRi manin ardDarcAdi0 pA0 amare tu
na0 . vyAkaraRapariBAzite karttrA kriyAPalASrayatayAptu-
mizwatame padArTe “kartturIpsitatamaM karma” pA0 . vyA-
KyAtaYcEtat si0 kO0 yaTA--
[Page1731-a+ 38]
“karttuH kriyayA AptumizwatamaNkarmmasaMjYaM syAt . karttuH
kim? mAzezvaSvaM baDnAti . karmaRa IpsitA mAzA na tu
karttuH . tamabgrahaRaM kim? payasA odanaM BuNkte . karme-
tyanuvfttO punaHkarmagrahaRamADAranivfttyarTam, anyaTA gfhaM
praviSatItyatra va syAt” . vivftaYcEtadasmABiH saralAyAM yaTA
kartturityAdi . karttrAptumizyamARaM karmetyarTaH . “DAtUpAtta-
vyApArASrayaH karttA” iti vakzyate . AptiSca sambanDaH, sa ca
karttfviSezaRIBUtakriyArUpavyApAradvArakaevAnupasTitakalpane
mAnABAvAt, evaYca karttrA svanizWakriyArUpavyApAraprayojya-
Palena sambadDumizyamARaM karmetyarTaH, tadetadAha karttuH
kriyayA Aptumiti . kriyayA DAtUpAttavyApAreRa, AptuM
DAtUpAttaPaladvArA sambanDum . PalavyApArayorDAtUpAtta-
tvantu “PalavyApArayorDAturASraye tu tiNaH smftAH” ityanena
sidDam . tacca karmma saptaviDam, yaToktaMhariRA “nirvartyaYca
vikAryyaYca prApyaYceti triDA matam . taccepsitatamaM karma
caturdDAnyattu kalpitam . OdAsInyena yat prApyaM yacca
kartturanIpsitam . saMjYAntarEranAKyAtaM yadyaccApyanyapUrvakam”
iti . tatra nirvarttyAdInAM lakzaRAdikamapi tenEvoktaM
yaTA--“yadasajjAyate sadvA janmanA yatprakASate .
prakftestu vivakzAyAM vikAryyaM kEScidanyaTA . tannirvarttyaM
vikAryyaYca karmadveDA vyavasTitam . prakftyucCedasamBUtaM kiYcit
kAzWAdiBaspavat . kiYcit guRAntarADAnAt suvarRAdi-
vikAravat . kriyAkftaviSezARAM sidDiryatra na vidyate .
darSanAdanumAnAdvA tat prApyamiha kaTyate” iti, “satI vA
vidyamAnA vA prakftiH pariRAminI . yasya nASrIyate tasya
nirvarttyatvaM pracakzate” iti ca . tadayaM lakzaRanizkarzaH0 prakf-
tivAcakapadAsamaBivyAhftapadopasTApyatve sati kriyAjanyo-
tpattirUpaPalavattvaM nirvarttyatvam yaTA GawaM karotItyAdO-
GawAdeH kriyAjanyotpattimattvAnnirvarttyatvam . pratIyamA-
naprakftivikftiBAvatye sati kriyAnirvAhyaviSizwAsattvo-
tpattirUpAnyataraPalavattvaM vikAryyatvam, yaTA suvarRaM kuRqalaM
karotItyAdO suvarRasya pUrvarUpaviSizwAsattvaPalavattvAt kuRqa-
lasya cotpattimattvAduBayorapi vikAryyatvam . kriyAkftAsA-
DAraRaDarmaprakArakapratItivizayatAnASrayatve sati kriyAjanya-
PalavattvenoddeSyatvam, prApyatvaM yaTA grAmaM gacCatItyAdO
grAmAdeH karttfsADAraRasaMyogarUpaPalavattve'pi kriyAkfta-
SramAdirUpAsADAraRaviSezaPalasyAnADAratvena tAdfSaPala-
prakArakaboDAvizayatvAt prApyatvam nirvartyavikAryyayostu
[Page1731-b+ 38]
kriyAjanyotpattyAdiPalasya karmamAtranizWatayA asADAra-
Ryena tadvattvAnnAtiprasaNgEti boDyam . kartturanuddeSyatve sati
kriyAjanyaPalavattvam, OdAsInya prAptaM yaTA grAmaM gacCan
tfRaM spfSatItyAdO tfRAderanuddeSyatve'pi kriyAjanya-
saMyogarUpaPalavattvenodAsInakarmatA . dvizwasADanatve sati
kriyAPalavattvaM, dvezyaMyaTA annaM buBukzurvizaM BuNkte'ityAdO
vizasya taTAtvam . kArakaviSezasaMjYAntareRAvivakzitatve sati
karmopakArakatvam, saMjYAntarEranAKyAtatvam yaTA gAM payo
dogDItyAdO gavAdeH kArakAntarasaMjYAyA avivakzayA dugDo-
payogitayA karmatvam . vyaktIBavizyati cedamuparizwAt .
kArakAntarasaMjYApUrvvakatvaM yaTA ‘jalaDimaDiSete’ ityAdO
jalaDerADArasaMjYakatayA prAptatve'pi “aDiSINsTAsAM
karma” pA0 ityAdinAkarmasaMjYayAkarmatvam . payaseti Buji-
kriyAM prati payasaH prakfzwopakArakatvavivakzAyAM tasyEpsita-
tamatvAt payaH pibatIti syAdeva . iha tu taTA vivakzAvi-
raheRAnnaBojanaM prati tasyANgatayA karaRatvamAtraM vivakzita-
miti na odanasya karmatvam . sahArTe tftIyeti tu
nyAyyam, tasyApraDAnatvAttamapA boDayitumaSakyatvAt” .
karmmatAboDanaprakAralakzaRAdika Sabda0 pra0 anyaToktaM yaTA
“yagantaDAtorarToyastiNA svArTe'nuBAvyate . yatrAsO karmma-
tA nAma kArakaM kartftetaraH” yagantasya yadDAtoruttarasTatiNA
yatra svArTe tadIyoyAdfSo'rTo'nuBAvayituM Sakyate, tadDAtU-
pasTApyatAdfSakriyAyAM sa tiNarTaH kartftABinnaH karmatvaM
nAma kArakamityarTaH . grAmogamyata ityatra gamaDAtUpasTApyA
yAH saMyogAvacCinnakriyAyAH svajanyatvasambanDena tiNpado-
pasTApye saMyoge evAnvayo na tu tyajyatEtyAdAvivaviBA-
gAdO DAtvarTatAvacCedakasyEva Palasya boDane karmavihita
pratyayAnAM DAtusAkANkzatvAdataH saMyogasyEva tatra gatikriyA
karmatvaM natu viBAgAdeH, tena tarostyAgini svage taruM
gacCatItyAdikona prayogaH . gamyateraTaH svayamevetyAdO (gamyate
iti tvanuSAsanavirudDaM karttfsTaBAvakatayA karmavat kriyAyA
aprasakteH) . karmatvamivAnukUlavyApAravattvalakzaRaM karttftvaM
DAtvarTasya Darmmyapi na tatkartftABinnamiti tadvyudAsaH .
nanu cEtrakartfkagamanajanyasaMyogasya grAmEva cEtre'pi
sattvAccEtreRa gamyate cEtrEtyapi prayogaH syAt, tiNarTasaMyo-
gasya janyatvasvASrayapratiyogikatvoBayasambanDena DAtvarTagateH
sAkANkzatvena cEtrakartfkagatyASrayapratiyogikatvaviSizwasya
saMyogasya cEtre vADitatvAt . ataeva cEtrogrAma gacCati
[Page1732-a+ 38]
itivat cEtraScEtra gacCatItyapi na prayogaH, tatrApi dvitI-
yArTasaMyoge prakftyarTasya svapratiyogikatvasambanDenEva sAkA-
NkzatayA dvitIyAntalaByasya cEtrIyatvaviSizwasaMyonasya janaka-
tvasvASrayavfttatvoBayasambanDenEva kriyAyAmanvayena cEtraprati-
yogikasaMyogASrayavfttigateScEtre bADitatvAt . yattu Pala-
miva kriyAyAmanvitaM parasamavetatvamapi karmmatAvAcipratyaya-
syArTaH, paratvaYca tiNA svArTaPalAnvayipratiyogikaM, dvitI-
yAdisupA tu prakftyarTapratiyogikaM pratyAyyate taTA ca cEtra-
kartfkasya cEtrAnyasanavetagamanasyAprasidDatvena cEtre
tajjanyasaMyomasyAsamBavAccEtreRa namyate cEtrEtyAdikona
prayogaH . evaM cEtrAnyasamavetasya cEtre bADAccEtraScEtraM
gacCatItyAdirapi . cEtreRa namyate grAmEtyAdO tu cEtra-
kartfkasya grAmaBinnasamavetasya namanasya janyoyaH saMyogasta
dvAn grAmEtyanvayaboDanena kiYcidbADakamitiprAcyE-
ruktaM tanna yuktam, saMKyAkAlAtiriktasya tiNarTasya DAtvaMrya-
viSezyatvaniyamena tiNarTasya parasamavetatvAderDAtvarTagatyAdA-
vanvayAyogAt praTamAntopasTApyagrAmAderaBedAnyasambanDenA-
nyatra pratyayArTe tiNarTe vAnvayasyAdfzwacaratvenAvyutpannatvAt,
cEtreRa gamyate dravyaM, dravyaM, gacCati cEtrEtyAdO dravyAnya
samavetasya matyAderaprasidDatvenAyomyatApatteSca . navyAstu
Palamiva Bedo'pi karmmatvavAcipratyayasyArTastaTA ca
cEtreRa gamyate grAma ityatra tiNarTaBedasya sAmA-
nADikaraRyasambanDena DAtvarTaviSezyatvAt pratiyogi-
tvasambanDena praTamAntArTe grAnAdO viSezaRatvAnna vyutpa-
ttiviroDo navAtiprasaNgaH cEtrakartfkagamanASrayavftti-
Bedapratiyogitvasya cEtre virahAt cEtraMnacCatItyAdAvapi
pratiyogitvasambanDena cEtrAnvitasya dvitIyArTaBedaMsya sAmA-
nADikaraRyasambanDena DAtvarTaBatAvanvayAttAdfSanateScEtre bAzWA-
ccEtraM gacCati cEtrEtyAdikona prayogaH . pratiyogitvaYca
uBayAvfttiDarmAvacCinnaM DarmadvayAnavacCinnaM vA grAhyamatodravyaM
gacCatItyAdO gatO dravyaBedasAmAnADikaraRyaviraha'pi na
kzatiriti prAhustaccintyam . vfkzaM KagastyajatItyAdO
viBAgAvacCinnakriyA tyajerarTaH dvitIyAyAstu viBAgastena
vfkzAvaDikaviBAgavatI yA viBAgAvacCinnakriyA tadvAn
svagEtyAkArastatra boDaH . vfkzAvaDikaviBAgavattvaYca janakatva-
svASrayavfttitvoBayasambanDenEva kriyAyAM grAhyamataH KagAdya-
vaDikaviBAgasya KagAdAvasattvAt KagaM tyajati KagEtyA-
wikona prayogaH . Kagena tyajyate KagEtyapi prayogaH
[Page1732-b+ 38]
prAguktarAtyA nirasanIyaH . prAYcastu grAmaM gacCati
tyajatItyAdO sarvvatra kriyAmAtraM DAtvarTastyajigamyoH
paryyAyatve'pi na kzatiH, gatyarTakriyAyAM saMyogasyEka
tyajyarTakriyAyAYca vinABAgasyEva boDakatAyAH karmapratya-
yezu vyutpannatvAt taruM tyajatItyAdO saMyogasya taruM
gacCatItyAdO ca viBAgasya dvitIyAdito nAvagamaH parErapi
samaBivyAhftaDAtvarTatAvacCedakaPalasyEva dvitIyAdiboDya-
tAvyutpatteraByupetavyatvAt anyaTAtiprasaNgAt . nacEvaM
spandona spandEtyAderiva tyAgona natirityAderapi
vAkyasya nirAkANkzatApattistatra tyajigamyorviBAgAdyavacCinna-
kriyAlakzakatvenEvAnvayayogyatvAsamBavAt . dvitIyAsAkANkza-
tumantaDAtutvaprayuktaeva ca DAtUnAM sakarmakatvavyavadeSonatu
PalAvacCinnakriyAvAcitvaprayuktaH jYApraBftAvavyAptatvAt .
smftyarTaDAtUnAM karmaRi zazWyA iva dvitIyAyA api
sADutvAt . evaYca grAmaM gacCati taruM tyajatItyAdO grAma-
saMyogajanakAkrayAvAMstaruviBAgajanakakriyAvAnityAkAraka
eva boDo natu grAmasaMyogajanakasaMyogAvacCinnakriyAvAMsta-
ruviBAgajanakaviBAgAvacCinnakriyAvAnityAkArakaH, saMyo-
naviBAgayoruBayaTABAnasya nIlaGawajanakadaRqavAnityAdO
GawAderiva nirAkANkzatvenAsamBavAdanuBavabADitatvAcce-
tyAhuH . pare tu saMyogaH kriyA ca dvayameva pratyekaM
namiSakyaM tayorjanyajanakaBAvastu vAkyArTamaryyAdayA BAsate
evArTayoranyayogavyavacCedayoriva, gamyarTayoH saMyogakriya-
yormiTaeva sAkANkzatvAcca nEkamAtre gamiprayogaH . puzpa-
vantapade candratvasUryyatvAByAmiva viBinnarUpAByAM prakfte'pi
saMyonatvakriyAtvAByAM namaDAtorekaSaktisvIkAre'pi na
kzatiH . iyAMstu viSezo yastatra sUraSaSinormiTonAnvayaH
prakfte tu saMyogakriyayostaTeti taTAca grAmaM nacCatItyatra
dvitIyAyA ATeyatvaM pratiyonitvaM vArTastena tadanvi-
tasya saMyogasya kriyAyAmanvayAt grAmavfttistatprati-
yogikovA yaH saMyogastadviSizwakriyAvAnityAraka-
statra boDaH, taruM tyajatItyatrApyADeyatvamabaDitvaM
vA dvitIyArTastena tadanvitasya DAtvaryaviBAgasya DAtvarTA-
ntare kriyAyAmanvayAttaruvfttistadavaDikovA yoviBAga-
stadviSizwakriyAvAnityAkArakoboDaH saMyIgAdivESizwyaYca
janakatvasvASrayavfttitvoBayasambanDenEva brAgiva grAhyamato-
nAtiprasaNgaH . sakarmakatvamapi DAtoH svArTaPalAvacCinna-
svArTakriyAnvayaboDakatvaM jAnAtItyAdO sakarmakatvavyavahA-
[Page1733-a+ 38]
rABAkta ityAhiH . (PalavyApArayorDAturityanusAriRaH)
<P>taRqulaM pacatItyatra rUpAdiparAvfttiPalakatejaH-
saMyogAvacCinnakriyA pacerarTaH, tannivizwe ca nirukte
tejaHsaMyoge taRqulasyADeyatvenAnvayaH paramARuM pacatI-
tyapi prayujyataeva ataeva “svatantrAH paramARavaH pacyante”
iti kiraRAkalyAmAcAryyAH . odanaM pacatItyAdO
tu taRqulAdAvodanAdipadasya lakzaRA tatra kriyAyAmanvi-
tamanukUlatvaM dvitIyArTa ityapi kaScit . tfRaM CinattI-
tyAdAvAramBakasaMyogaviroDiviBAgAvacCinnakriyA Cide-
rarTastannivizwe ca saMyoge viBAge vA svAvayavavfttitva-
sambanDena tfRAderanvayaH . puzpeRa vizRuM yajatEtyatra
prItyavacCinnasamantrakadravyatyAMgoyajerarTaH, prItO vizRorADe-
yatvena dravye ca puzpAderaBedenAnvayastena vizRunizWaprIti-
heturyyomantrakaraRakaH puzpABinnadravyatyAgastadvAn ityAkArastatra
boDaH, svatvaDvaMsajanakecCAparyyavasannasya tyAgasyEkadeSe sva-
tvaeva vA puzpAderADeyatvena tatrAnvayastena dravyeRa vizRuM
yajatEtyAdO dravyasya dravyABinnatvena SAbdAsattve'pi na
kzatiH . pitaramArADayati upAste pUjayatItyAdO gOra-
vaprayuktaprItyavacCinnakriyA DAtvarTastannivizwayorgOrava-
prItyoH krameRa vizayatvADeyatvAByAM pitrAderanvayastena
pitfgocaragOvaraprayuktA yA pitfnizWaprItihetukriyA tadvA-
nityevaM tatra budDiH . gOravaM punarArADyatvAvagAhI jYAna-
praBedoyeyaM Baktirityucyate . pitrAdisevAyASca mantraka-
raRakatvABAvAnna tatra pitaraM yajatEtyAdikaH prayogaH .
paramAtmAnamupAtve ityAdO tu gOrakaprayuktakriyAmAtre
DAtulakzaRA nAtaH parameSituH prItivirahAdayogyatvA-
pattiH . GftaM juhotItyAdO vahnyAdikaraRakapatanAva-
cCinnamantrakaraRakakriyA huDAtorarTaH, prokte ca patane
GftasyADeyatvenAnvayastenAgnyADikaraRakasya Gftavfttipatana-
syAnukUlamantrakaraRakakriyAvAnityevaM tatra boDastAdfSI
ca kriyA saGftasya karAdeH prasAraRanyubjIkaraRAdireva .
ataeva GftAdeH parityAgitvavirahAdftvigAderna yazwftvaM
kintu hotftvameva . vahnO juhotItyatra saptamyantasyArTona
DAtvarTanivizwe patane'nveti vahnivfttitvaviSizwapatane
tadvfttitiNarTasyAnvaye nirAkANkzatApatteH parantu tadavacCinna-
kriyAyAmeva . pratimAdO GftAdisnapanaM mantrakaraRakamapi
nAgnyaDikaraRakaM vahnO Gftasya prakzepamAtramamnyaDikaraRa-
katatpatanAnukUlamapi na mantrakaraRakamatastaduBayaM na homaH .
[Page1733-b+ 38]
prAjApatye'pi home mAnasaeva mantraH karaRam . yadvA vahni-
saMyogAvacCinnapatanAnukUlamantrakaraRakakriyEva juhotyarTa-
stena GftaM juhotItyatra vahnisaMyogajanakaM yad Gftasya patanaM
tadanukUlamantrakaraRakakriyAviSezavAnityAkArakoboDaH .
na cEvaM huDAtvarTatAvacCedakIBUtasaMyogAtmakaPalaSAlitvena
vahnyAdestadarTakarmmatayA vahniM juhotItyAdikaprayogA-
pattiH sAkzAdDAtvarTatAvacCedakIBUtasyEva PalasyAnvayinaH
karmatvAdanyaTA gagane lozwramutkzipatItyAdO gaganA-
derutkzepaRAdikarmatAyAdurDvAratApatteH UrdDvasaMyogaPalaka-
kriyAvacCinnavyApArasyEvotkzepaRatvAt . nacotkzepaRatvA-
dikaM jAtireva tatra DAtvarTatAvacCedakam, praveSanatvA-
dinA saNkareRa tasya jAtitvAyogAt lozwrAdestatkarmatvA-
prasaNgAcca . ataeva paramparayA duhAdyarTatAvacCedakIBUtabahiH
kzaraRaSAlitvena payaHpraBftestatkarmatvasampattyarTam “akaTi-
taYca” iti sUtrAntarasya praRayanamapi pARineH saNgacCate .
DanaM pratigfhRAtItyatra puRyArTakadAnajanyasvatvasya janakaH
svIkAraH pratigrahEti PalIBUtasvatvavattayA Danasya karmatvaM,
vikrayAderdAnaviSezatve'pi na tasya puRyajanakatvamatastallabDasya
svIkArona pratigrahaH . grAmaM krIRAtItyatra mUlyadAna-
janyasvatvasya janakaH svIkAraH, svatvajanakaM mUlyadAnameva
vA krayastatPale ca svatve grAmasyADeyatvenAnvayastena
grAmanizWasya mUlyadAnajanyasvatvasyAnukUlasvIkAravAn, grAma-
nizWaM yatsvatvaM tadanukUlamUlyadAtA veti tatra boDaH . grAmaM
vikrIRAtItyatra mUlyagrahaRajanyasya parasvatvasya janakamUlya-
grahaRameva vA vikrayastena grAmanizWasya mUlyagrahaRajanyapara-
svatvasyAnukUloyogrAmasya tyAgastadvAn, grAmanizWaM yat
parasvatvaM tadanukUlamUlyagrahaRavAniti vA tatra boDaH .
mUlyaYca paRapurARAdikameva rAjanirdizwaM natu dravyamAtraM
tena tilAdIn dattvA mAzAdInAM vinimaye viprARAM tila-
vikrayAdidozasyAnavakASa ityuktameva . narakaM patatItyatra
BogAvacCinnaM pAtityameva paterarTastena narakaBogAnukUlaprA-
tityavAnityAkArakastatra boDaH . narakapatita iti dvitIyA-
tatpuruzodAharaRamapi vfttikArasya, etadaBiprAyakameva
patanakriyAyAstaTAtve tu narake patatotyAdireva yuktaH
prayogaH . svargegacCatItyAdO svargAdipadasyeva prakfte narakapada-
syApi taddeSaparatvAt . DanaM laBate prApnotItyAdO svatvA-
vacCinnovyApAroDAtvarTaH, tannivizwe ca svatve DanAderADeya-
tvenAnvayaH . nanu yagantaDAtvarTaviSezyatApannastiNarToyawi
[Page1734-a+ 38]
karmatvaM tadA duhAdermuKyakarmaRyavyAptiH . gopena gOH pa-
yoduhyatEtyAdO gopakartfkavyApArajanyaM yat payaHkarmaka-
mocanaM tadvatI gOrityevamanvaye mocanayahiH kzaraRayordvayo-
reva duhaDAtvarTatAvacCedakaPalatve'pi gORaM yanmocanarUpaM
tasyEva karmaRastiNAdyErboDanAt “gORaM karma duhAdiByasti-
NAdyEraBiDIyate” iti vyutpatterataH prakArAntareRa karmatvaM
nirvvakti . yasya DAtoryyadarTeyaH prakArIBUya BAsate .
dvitIyayA smArito'rTastadvA tatkarmatocyate . yadDAtoryA-
dfSArTedvitIyayA yAdfSaH svArTo'nuBAvyate tadDAtvarTakri-
yAyAM tatkarmatvam . tacca gAM dogDi payEtyAdiprayogAt
payaHpraBfterapyakzatam . pAkaM kurute ityAdO yatne prakArI-
BUtamapi vizayatvaM na yaterarTe . Bavate grAmamityAdO BUDA-
tvarTeprAptO taTABUtamapi saMyogatvAdikaM na tadarTotpattO
prakAraH . cOraM rujan payaH parizkurvvannityAdAveva
rujAdiDAtvarTahiMsAderdvitIyArTakarmatAyAM viSezyatvaM
sulaBaM SatfpAnajAdernizWAdigaRAntargatatvena tadantaDAtoH
karmaRi zazWyAH pratizidDatvAt . divaH karaRasya karmatvopa-
deSAt akzAn dIvyatItyatra dvitIyArTaH karaRatvamapi
gORakarmatvameva, ataevAkzA dIvyante dyUtakArErityAdO
krIqAkaraRatAyAmeva vihitAstiNAdikarmapratyayAH . duhA-
dayastu PalAvacCinnakriyAhetuvyApAravAcitvAdeva dvikarma-
kAstena gAM payodagDi gopEtyatra duhermocanAnukUla-
vyApAro'rTEti tatratyamocane gorADeyatvena payasaH
karmatvenAnvayAt payaHkarmatAkaM yadgovfttimocanaM tada-
nukUlavyApAravAn ityAkArakaboDastatra bahiHkzaraRA-
vacCinnavyApAromocanaM tadanukUlavyApArodohanamatoDAtva-
rTatAvacCedakIBUtaM bahiHkzaraRarUpaM PalamAdAya paya-
somocanAtmakaYca tadAdAya goH karmatvamavaseyam . evaM
SizyaM DarmaM vadati, vakti, brUte, upadiSatyAcazwe, ityAdO
pratipattyavacCinnavyApArovadapraBftiDAtvarTa iti tannivizwAyAM
pratipattO SizyasyADeyatvena Darmasya ca vizayatvenAnva-
yAdDarmavizayiRI yA SizyanizWA pratipattistadanukUla-
vyApAravAn ityAkArakoboDastAdfSavyApAraSca DarmaH
sevyatAmityAdikogurvvAdyaBilApaH . SatruM SatAni
jayatItyatra grahaRAvacCinnaparABavojayateraTaH taTA
ca Satasya grahaRAnukUloyaH SatrukarmakaparABavastatka-
rttetyevaM tatra boDaH parABavaSca tiraskAraH . prajAH
SataM daRqayatItyatra grahaRAvacCinnaSAsanaM daRqyarTa staTA
[Page1734-b+ 38]
ca SatagrahaRAnukUlaM yat prajAnAM SAsanaM tat katta tyevaM
tatra boDaH . SAsanaM niyantraRam . suDAM samudraM maTnA-
tItyatra utTAnAvacCinnonmanTanaM DAtvarTastena suDotTAnA-
nukUlaM yatsamudrasyonmanTanaM tatkarttetyarTaH . unmanTana-
mAloqanam . pAnTaM panTAnaM pfcCatItyatra aBiDAnA-
vacCinnavyApAraH pfcCA, taTAca pAnTanizWaM yatpaTo'BiDA-
naM tadanukUlavyApAravAnityevaM tatra bIDaH . aBiDAna-
maBilApastadanukUlavyApAraScakena paTA gantavyamityAdi-
praSnaH . nfpamarTaM prArTayate yAcate Bikzate ityAdO
dAnAya preraRaM DAtvarTastaTA ca nfpanizWaM yadarTasya
dAnaM tatpreraRAvAnityarTaH . preraRA pravarttanA, sA
ca dIyatAmityAdyaBilAparUpA . grAmamajAM bahati
nayatItyAdO gatyavacCinnavyApArovahipraBfterarTastena
grAmakarmakaM yadajAdinizWaM gamanaM tadanukUlavyApAravAnitye
vaM tatra boDastAdfSavyApAraH prakfte galarajjvAkarzaRAdiH .
putraM DarmamanuSAstItyAdAvanuSAsanaM deSanayA pravarttanA, taTA
ca zutranizWasya deSanayA pravarttanasyAnukUlavyApAravAnityarTaH
taTAviDovyApAraH sanDyAM viDehi samiDamADehItyAdyupade-
SarUpaH . SAKAM grAmAkarzatItyatra gatihetukarzaRaM DAtva-
rTastena grAmakarmakaM yacCAKAgamanaM tadanukUlavikarzaRavA-
nityarTaH . vikarzaRaM namrIkaraRam . gAmavaruRadDi vraja
mityatra gatipratiroDahetvAvaraRamavaruDerarTastena gogati-
pratiroDasyAnukUlaM yadvrajasyAvaraRaM tatkftimAnityanvayaDIH .
vfkzaM PalAnyavavinoti ityatra CidAheturviGawwanaM cino-
terarTastaTA ca PalakarmakacCidAnukUlaM yadvfkzasya viGawwanaM
cAlanaM tadvAnityevaM tatra boDaH . utkzipatyAdikastu
DAtuH saPalakriyAhetuvyApAravAcyapi na duhAdiH .
yaduktamaBiyuktEH “duhirvadatyarTajidaRqimanTipfcCArTanArTO
nayanArTaSAsU . kfzIruDiSciY ca taTArTavfttO dvikarma-
ko'yaM kaTito duhAdiH” . taTArTavfttO niruktataca
darTavfttO . “gatiBojanaDIprAptiSabdArTaDrOvyaDAtuzu .
kartftvaM hetuvihitaRyantezvetezu karmateti” SAbdikasmftaH,
gopAn gamayati, dvijAn gamayati, dvijAn Bojayati,
gurUnanujYApayati, SizyAn pAWayati, sutAn snApayatI-
tyAdO mUlaGAtvarTasya kartftvalakzaRaM gORameva karmatvaM
dvitIyArTaH . taTA ca gopakartfkagatyanukUlavyApAravA-
nityAkArastatra boDaH . putrAn prItim prApayatItyAdO
ca prAptirna gatiH cEtrIgrAmaM BAvayate, grAmasya BAvaka
[Page1735-a+ 38]
ityAdO prAmyaryasya BavateH svArTavihitaRyantasya karttuH
karmatAnirAsAyARaca henunihitatvamanusftam . “hiMsAyA-
meva BujyarTaBakzerevaM vaherapi . Ryantasya karttuH karmatvaM
kriyayA vAhanaMyadi” iti smaraRAdBakzayati mUzikAn mArjA-
ram, Bakzayati latAM CAgamityAdereva BakzeH karttari karmatA
na tu BakzayatyodataM BftyenetyAdO, Bakzayati prajAH pari-
janEH kunfpa ityAdO tu na BojanaM BakzerarTaH . vAha-
yati raTamaSvAn sAraTiH vAhayati goRIM vfzaBAn vA-
hika ityAdAviva vAhayati BAraM Bftyena DanikEtyAdO
svacezwayA vAhakona DanikAdiH . “hfkrostu karttuH ka-
rmatvaM Ryantatve syAdviBAzayA . aBivAdidfSorevamA-
tmanepadEzyate” ityanaSizwerhArayati kArayati vA pawaM
kuvindenetyatreya kavindamityato'pi kuvindasya gORa
karmatvAvagamaH . taTA aByavahArayatyodanaM tanayaM tanayena
vA jananI, vikArayati nvittaM cittena vA vasantEtyapi
pramARam . parantu pUrvvayoraprAptAvetayostu prAptAyeva
karmatvasya vEkalpikoviDiH . gurumaBivAdayate sutaM sutena
vA gfhasTaH, DruvaM darSayate BAryyAM BAryyayA vA pati-
rityAdO tu dfSeH prAptAvaBivAdayatestvaprAptO saH .
anAtmanepadasTale tu panTAnaM paTikaM darSayati, putreRa
mitramaBidAdayatItyAdO yagAprAptameva karmatvAdikam .
CAtreRArpyaM nirRAyayati, cEtreROdanaM KAdayati, Adayati
vA dArEH krandayati, putreRa mitramAhvAyayatItyAdO tu
nIpraBfterbudyAdyarTakatvena tatkarttuH karmatvaM prasaktamapi “na
nIKAdyAdiSabdAyakrandihvayatizu kvacit . hetuRyantezu
kartftvaM karmatA syAttiNAdizviti” BarttfharivacanAnni-
ziDyate . atra ca kacittiNAdizvitikaTanAccEtreRArTaM
nirRAyyamAnastizWati, mEtreRa pUpaM KAdyamAnobrUte i-
tyAdO karmavihitasya SAnajAdernAnupapattiriti vadanti .
suKaM prApnototyAdO prAptirutpattiH paramparayA tadA-
SrayatvaYca tiNarTaH . GawaM jAnAtItyatra vizayatvaM viza-
yitA vA dvitIyArTaH . divAkarastu saMskArAvacCinnameva
jYAnaM jAnAtyarTEtyuktasTale BuKyameva karmatvaM GawAde-
rityAha tanmandaM jYAnamityAditaH saMskArApratIte-
rlAGabena jYAnatvasyEva jAnAtyarTatAvacCedakatvAt Gawasyope-
kzAtmakajYAne nirvikalpake vA GawaM jAnAtItiprayogasyA-
prasaNgAcca . ataeva prAkawyAvacCinnajYAnameva tatra DA-
tvarTa iti tattvAvacCedakIBUtajYAtatAvattvAdeva GawAderjYAna-
[Page1735-b+ 38]
karmateti BawwamatamapyanAdeyaM jYAnavizayatAtiriktAyAM
jYAtatAyAM mAnABAvAdanyaTA jYAtatAyAiva kftatAde-
rapyatiriktAyAH kalpanApatteH . vahnimanuminomi ApA-
dayAmItyAdO viDayatAnAmako vizayatApraBedaeva dvitI-
yArTaH parvvatovahnimAnityAdyanumitAvApattO vA parvvata-
manuminomItyAdyaprayogAt vizayanAvacCedakatvaBinnaprakA-
ratvameva tatra dvitIyArTEtyapi vadanti . GawaM paSyati
SabdaM SfRotyanuBavatItyAdO darSanAdyarTakaDAtuyoge sA
kzAtkAratvanirUpitameva vizayatvaM karmatvaM GawAderupa
nItacAkzuzAdO tAdfSAprayogAt . AkASaM na paSyatI
tyAdO punaranvayovakzyate . taRqulapAkaM karotItyatra
cikIrzAjanyatAvacCedakaH kriyAyAsaddeSyatAKyovizayatA-
biSeza eva dvitIyArTaH kftO BAsate, tena taRqulapA-
katvaprakArakakftestaRqulavizayatre'pi pAkadaSAyAM ta-
RqulaM karotItyAdikona prayogaH pAkadaSAyAmodanaM
karotItyAdO ca dvitIyAyA anukUlatve lakzaRA taRqulA-
dikrayaRakftistu nOdanAdijanikA pramARABAGAt . bardDa-
mAnastUktasyale DAtunA utpattyanukUlA kftirucyate iti
tatrOdanasya muKyameva karma tvamataeva yatra kftimAtraM DAtva-
rTastatra na dvitAyA yaTA GawAya yatatEtyAdAvivetyAha
tanna kftyAdipadAdyatnamAtrapratItyA yatnatvAvacCinnasyEva
karotyarTatvAt . mImAMsAmahARave tu pAkakftO taRqu-
lAderupAdAnaviDayeva PalaviDayodanAderapi vizayatva-
muktaM yadAha vatseSvaraH “siMdDaM sADyaM PalaYceti pravftte-
rvizayastiDA . tatra sidDamupAdAnaM kriyA sADyaM PalaM
suKamiti” taTA ca tanmate taRqulapaktfdaSAyAmodanaM
karotItyAdiprayoge Palatvena vizayatEva dvitIyArTaH .
mAsaM jIvati, kroSaM svapiti, godohaM tizWati, kurUn
krIqatItyAdAvaDikaraRatvaM gORameva karmatvaM supA'nu-
BAvyate “kAlAnAmaDvamAnAnAM kriyARAM nIvftAmapi .
ADAratA DrOvyaDAtoH karmatA syAdviBAzayeti” smfteH” .
“karmaRi dvitIyA” “karmaRyaR” pA0 . sakarmakaH akarmaka
ityAdi . 2 vESezikamatasidDe mUrttadravyASrite kriyArUpe
padArTaBede . tallakzaRAdi kaRAdasUtravfttyordarSitaM yaTA-
“ekadravyamaguRaM saMyogaviBAgezvanapekzakAraRamiti karmala-
kzaRam” sU0 “guRAnantaramuddizwasya karmaMRolakzaRamAha
ekameva dravyam ASrayo yasya tadekadravyaM na vidyate guRo-
'smiMnnityaguRaM, saMyogaviBAgezvanapekzakAraRamiti svot
[Page1736-a+ 38]
pattyanantarotpattikaBAvaBUtAnapekzamityarTaH tena samavAyikA-
raRApekzAyAM pUrvvasaMyogABAvApekzAyAYca nAsidDatvam Kot
pattyanantarotpattikAnapekzatvaM vA vivakzitaM pUrvasaMyoga-
DvaMsasya svotpattyanantarAnutpattikatvAt aBAvatvena tasyA
dyakzaRasambanDABAvAt . nityAvfttisattAsAkzAdvyApyajAti
mattvaM karmatvaM, calatIti pratyayAsADARakAraRatAvacCe-
dakajAtimattvaM vA, guRAnyanirguRamAtradfttijAtimattvaM
svotpattyavyavahitottarakzaRavfttiviBAgakAraRatAvacCedakajA-
timattvaM vA . sa cAyaM calatIti pratyayasAkzikaH
padArTonAviraladeSotpAdanAdinopapAdyaH kzaRaBaNgasyAgre
nirAkarizyamARatvAt . lakzaRasya itaraBedasADakatAprakAraH
pUrvvokta eva” upaska0 “saMyogaviBAgavegAnAM karma samA-
nam” sU0 . “kvacidekasya karmaRo'nekakAryyakAritvamAha kA-
raRamityanuzaNgaH yatra dravye karmotpannaM tena samaM yAvaddravyaM
saMyuktamAsIt tAvatsaNKyakAn viBAgAn janayitvA
tAvataH saMyogAnapi punaranyatra janayati vegaM punarekameva
svASraye karoti vegapadaM sTitisTApakasapyupalakzayati”
upaska0 “na dravyARAM karma” sU0 . “nanu kriyA
yatA dravyeRAramBakasaMyoge janite tena ca dravyamArabDa
yattadapi karmajanyameva karmaRastatpUrvvavarttitvAdata Aha
karma dravyARAM na kAraRamityarTaH . kuta evamata Aha”
upaska0 “vyatirekAt” sU0 . “vyatirekAditi nivf-
tterityarTaH uttarasaMyogena karmaRi vivftte dravyamutpadyate
iti na karmaRodravyakAraRatvaM vinaSyadavasTaYca karmana dravya-
kAraRam . kiYca karma dravyasyAsamavAyi kAraRaM vA
BavennimittakAraRaM vA, na tAvadAdyaH, dravyasyAsamavAyi-
kAraRanASanASyatvena avayavakarmanASAdeva dravyanASApatteH .
na dvitIyaH, mahApawanASe'vasTitasaMyogeBya eva KaRqa-
prawotpattO nizkarmaRAmevAvayavAnAM dravyAramBadarSanA-
dvyaBicArAt” upaska0 . “guRavEDarmyAnna karmaRAM
karmma” sU0 . “nanu yaTA dravyARAM dravyaM kAryyaM guRA-
nAYca guRastaTA kiM karmaRAmapi karma kAryyam?
ityata Aha kAryyamiti SezaH dravyaguRayoH sajAtIyA-
ramBakatvaM sADarmyamuktaM “tatra karma karmasADyaM na vidyate”
iti sUtreRa karmaRAM karmajanakatvaM pratizidDameva tadi-
hAnUdyate iti mAvaH” upaska0 . “asamavAyAt sAmAnya-
kAryyaM karma na vidyate” sU0 “asamavAyAdityatra
dravyayordravyezviti yojyaM, taTA ca na dravyayorekaM karma-
[Page1736-b+ 38]
samavEti na vA dravyezvekaM karma samavEti tena sAmAnyasya .
dAyasya kAryyaM karma na vidyate . atrApi vidirjYAnATo na
sattAvacanaH yadi karmavyAsajyavftti syAt! ekasmin calati,
dvayordravyayorbahuzu ca dravyezu calatIti pratyayaH syAt!
nacEtat, tasmAnnakama vyAsajyavfttItyarTaH . nanu SarIratada-
vayavAnAM karma SarIratadavayavErbahuBirAraByata eva kaTama-
nyaTA SarIre calati karacaraRAdAvapi calatIti pratyayaH,
evamanyatrApyavayavinIti cenna avayabikarmasAmagryA
avayavakarmasAmagrIvyAptatvAt taTopalabDeH na tu vEpa-
rItyam, nahyavayave calati sarvatrAvayavini calatIti
pratyayaH anyaTA kAraRAkAraRasaMyogAt kAryyAkAryya-
saMyogo'pi na syAt, kAraRakarmaREva kAryyasyApi saMyogopa-
patteH” upaska0 “nanu mUrttaguRAnAM kAryyARAM kAraRa-
guRapUrvakatvaM svASrayaguRapUrvvakatvaYcoktaM dravyakarmaRoSca na
karma kAraRamityuktaM, taTA ca karmaRaH kimapi na kAryya-
mityAyAtaM, taTAcAtIndriyARAM sUryyAdigatInAm anu-
mAnamapi durlaBaM, liNgABAvAt ataH saMyogaviBAgavegAnAM
karmeti sUtroktameva smArayannAha “saMyogaviBAgASca karma-
RAm” sU0 “janyAiti SezaH vyaktyaBiprAyeRa bahu-
vacanaM saMskAro'pyuzalakzaRIyaH . nanu dravyakarmaRI na karma
kAryye iti pUrvamuktam, saMyogaviBAgO tu saMyomaviBAga-
kAnAMveva, taTA cedAnIM karmaRaH kAraRatvABiDAnaM
virudDAmatyata Aha” upaska0 . “kAraRasAmAMnye
dravyakarmaRAM karmAkAraRamuktam” sU0 . “kAraRa sAmA-
nyapadena tatprakaraRamupalakzyAte tena kAraRasAmAnyABiDA-
naprakaraRe dravyakarmaRI prati karmaRo'kAraRatvamuktaM na tu
sarvaTApyakAraRameva karmeti vivakzita yena “saMyogaviBAgASca
karmaRAmiti” sUtraMvyAhanyeteti BAvaH” upaska0 .
tacca karma paYcaviDam “utkzepaRaM tayAvakzepaRamA-
kuYcanaM taTA . prasAraRaYca gamanaM karmARyetAni paYca ca”
BAzA0 atredaM boDyam . kfYoyatrArTakatvabAdimate
'sya yatnArTakakfDAtunizpannatve'pi uktalakzaRakriyAmAtre
rUQatvaM na tu yOgikatvam . tacca karttfSabdepradarSite karmA-
diSabdavat karttfpadasya rUQatvapratipAdanapare Sabdaci0 vAkye
uktam . kfYa utpattyanukUlavyApAramAtrArTakatvavAdimate
tu yOgikatvamiti BedaH . vyAkarasRamate 3 vyApAramAtrarUpa-
kriyAyAm “vyApAroBAvanA sEvotpAdanA sEva ca kriyA .
kfYo'karmakattApatternahi yatro'rTa izyate” iti hariRA
[Page1737-a+ 38]
kfYoyatnArTakatvanirAsena karmaparyyAyakriyASabdasya vyApA-
rArTakatvasyokteH . kriyA ca DAtfpAttavyApAraBedaH aDikaM
kriyASabde vakzyate . 4 SAstravihite agnihotrAdiyAgAdO
tacca triviDam “nityaM nEmittikaM kAmyaM karmma cEvaM triDA
matam” iti vyAsokteH . tatra nityamakaraRepratyavAyAnubanDi
sanDyAvandanAdi . nEmittikaM nimittaniScayADInakarttavyatAkaM
jAtezwyAdi . kAmyaM kAmanAvatkarttavyamaSvameDAdi .
punaH prakArAntareRa tattriviDaM sAtvikarAjasatAmasaBedAt .
tallakzaRanyuktAni gItAyAM yaTA “niyataM saNgarahita-
marAgadvezataH kftam . aPalaprepsunA karmma yattat sA-
tvikamucyate 1 . yattu kAmepsunA karmma sAhaNkAreRa .
vA punaH . kriyate bahulAyAsaM tadrAjasamudAhftam 2 .
anubanDaM kzayaM hiMsAmanapekzya ca pOruzam . mohAdAra-
Byate karmma tattAmasamudAhftam” 3 . “niyataM nityatayA
vihitaM, saNgarahitamaBiniveSaSUnyam . arAgadvezataH
putrAdiprItyA vA SatrudvezeRa vAM yat kftaM na Bavati PalaM
prAptumicCatIti PalaprapsustadvilakzaRena nizkAmeRa kartrA
yat kftaM karmma tat sAtvikamucyate 1 . yattu karma kAme-
psunA PalaM prAptumicCunA sAhaNkAreRa vA matsamaH ko'nyaH
Srotriyo'stItyeva nirUQAhaNkArayuktena ca kriyate tacca
punarbahulAyAsamatikleSayuktam tadrAjasamudAhftam 2 .
anubaDyata ivyanubanDaM paScAdBAvi SuBASuBaM kzayaM vittakzayaM
hiMsAM parapIqAM pOruzaYca svasAmarTyamanapekzyAparyyAlocya
kevalaM mohAdeva yat karmmAraByate tattAmasamudAhftam” 3
SrIDaraH . prakArAntareRa tattriviDaM SuklakfzRakfzRaSuklaBedAt
tatra SuklaM hiMsAdyanapekzaM puRyajanakaM svADyAyAdi .
krazRaM SAstranizidDaM pApajanakaM brahmahatyAdi . kfzRaSuklam
hiMsAdisahitaM vedavihitaM puRyApuRyajanakaM paSu-
yAgAdi . karmavipAkaSabde udA0 . tacca prakArAnta
reRa dviviDaM pravfttaM nivfttaM ca yaTAha manuH “iha
cAmutra vA kAmyaM pravfjYaM karmma kIrttyate . nizkAmaM
jYAnapUrvantu nivfttamupadiSyate . pravfttaM karmma saMsevya devA-
nAmeti sArzwitAm . nivfttaM sevyamAnantu BUtAnyatyeti
paYca vE” . “kAmanApUrvakaM karmma SatIrapravfttihetutvAt pravfttaM,
tadeva karma kAmanArahitaM punarbrahmajYAnAByAsapUrbakaM saMsAra,
nivfttihetutvAt nivfttamucyate” mala0 ta0 raGuna0
vihitakarmAcaraRaprakAraH karmayogaSabde dfSyaH . 5 kfzO
ca “tadyaTeha karmacitolokaH kzIyate” SrutiH “Palasya
[Page1737-b+ 38]
karmanizpatterlokavat” jE0 sU0 . atra karmaSabdaH kfzi-
vEdikakarmoBayaparaH . “eza eva sADu karmakArayati taM
yameBya unninIzate ezaM u evAsADu karmakArayatIti”
SrutiH . “PalaM karmAyattam” mImAMsakAH .
<LEND>
