<L>6244<pc>0592,a<k1>AkASa<k2>AkASa
AkASa¦ puMna0 samantAdAkASante sUryyAdayo'tra . 1 svanAmaKyAte
dravyaBede . sa ca nyAyAdimate nityaH sarvamUrttasaMyogI Sabda-
mAtraviSezaguRakaH saMRvAparimARapfTaktvasaMyogaviBAgarUpa-
sAmAnyaguRakaSca . tatsattve pramARaYca muktA0 darSitam
yaTA “SabdoviSezaguRaH cakzurgrahaRAyomyabahirindriya-
grAhyajAtimattvAt, sparSavat . SabdodravyasasavetaH
guRatvAt saMyogavat ityanumAne Sabdasya dravyasama-
vetatve sidDe Sabdo na sparSavadviSezaguRaH agnisaM-
yogAsamavAyikAraRakatvABAve sati akAraRaguRapUrvvaka-
pratyakzatvAt, suKavat . pAkajarUpAdO vyaBicAravAraRAya
satyantaM, pawarUpAdO vyaBicAravAraRAya akAraRaguRa-
pUrvvaketi, jalaparamARurUpAdO vyaBicAravAraRAya pratya-
kzeti . Sabdona dikkAlamanoguRaH viSezaguRatvAt, nAtma-
viSezaguRaH bahirindriyagrAhyatvAt rUpavat itTaYca
SabdADikaraRaM navamaM dravyaM gagananAmakaM siDyatIti . na ca
vAyvavayavezu sUkzmaSabdakrameRa vAyO kAraRaguRapUrvvakaH
SabdOtpadyatAmiti vAcyam ayAvaddravyaBAvitvena vAyu-
viSezaguRatvABAvAt” . “vyAKyAtaYca dinaka0 “SabdaH pfTivyA
dyazwadravyAtiriktadravyASritaH azwadravyAnASritatve sati dravyA-
SritatvAt ityevaMrUpaM boDyam . darSitaM sUcitam . atrAnumAne
svarUpAsidDiM pariharttumAha taTAhIti GawAdO vyaBicAra-
vAraRAya cakzurgrahaRAyogyeti Atmani vyaBicAravAraRAya-
bahirindriyagrAhyeti rasatvAdO vyaBicAravAraRAya-
jAtimaditi etaccAnumAnamagrimadravyasamavetatvasADakAnu-
mAne svarUpAsidDinirAsAyeti boDyam . guRatvAditi
etadanumAnenoktapariSezAnumAnahetO viSezyAsidDirnirastA .
viSezaRAsidDyudDAramAha Sabdona sparSavadviSezaguRa iti .
na sparSavatodravyasya pfTivyAdicatuzwayasya viSezaguRa ityarTaH .
akAraRaguRapUrvvakapratyakzatvAditi akAraRaguRapUrvvakatve
sati pratyakzatvAdityarTaH . hetusattvaM pratipAdayituM
pAkaja iti . jalaparamARviti anityAnAM pArTivarUpA-
[Page0592-b+ 38]
dInAM kezAYcidagnisaMyogAsamavAyikAraRatvAt kezA-
YcitkAraRapUrvvaktvAdatropekzA . na dikkAleti Sabda ityanu-
varttate bahirindriyeti . manaso'nyadindriyaM bahirindriyaM
tena pratyakzatvAdityarTaH . etenAnAtmaguRagrAhakendriyatvaM
bAhyendriyatvaM tacca manasyapyatiprasaktaM tenApi rUpAdi-
grahaRAditi nirastam . itTaYca anena prakAreRa pfTivyA-
dyazwadravyAnASritatvasidDO ca . sidDyati iti pUrvvoktapari-
SezAnumAnena sidDyatItyarTaH . nanvetatsarvaM tadopapadyeta yadi
Sabdasya viSezaguRatve kiYcitpramARaM syAt tatrEvaca na mAnaM
paSyAma iti cet na SabdoviSepaguRaH lOkikapratyAsattye-
ndriyagrAhyatve sati lOkikapratyAsattyA dvIndriyagrahaRa-
yogyatArAhitye ca sati guRatvavyApyajAtimattvAdityanu-
mAnasyEva tatra pramARatvAt praBAtvamAdAya vyaBicAravAraRAya
guRatvavyApyeti gurutvatvamAdAya vyaBicAravAraRAya praTamaM sa-
tyantaM, saMKyAtvamAdAya vyaBicAravAraRAya dvitIyaM satyantam .
sAMsidDikadravatvasnehaDarmADarmamAvanAsu prakftahetoraBAve'pi
tatra hetvantareREva viSezaguRatvaM sADanIyamiti BAvaH .
pUrvvoktAnumAne bADaM svarUpAsidDiM ca ASaNkate na ceti .
vAyAviti taTA ca sparSavadvAyuguRatvasya tatra sattvAttadaBAva-
sADane bADa iti BAvaH . kAraRaguRapUrvvakatvakaTanaM tu
akAraRaguRapUrvvakatvaGawitahetorasidDipradarSanArTam . apA-
vaddravyaBAvitveneti svASrayanASajanyanASapratiyogi yadyat
tadBinnatvenetyarTaH . nanu taTApyAkASe pratyakzameva pramARaM
kimiti nopanyastamiti cenna cAkzuzatve prayojakasya mahattve
satyudBUtarUpavattvasyAkASe'saMBavena cakzuzaH pramARatvAsamBa-
vAt . nanu yadi AkASe na cAkzuzastadeha pakzIti cAkzuze-
'DikaraRatvena kiMBAsata iti cedAloka eveti kalpyam” .
nizkramaRapraveSanAdyutkzepaRaDarmmavattvAdAkASasidDiriti sAM-
KyAdayomanyante” sAMKyamatABiprAyeREva suSrute .
“AntarIkzAstu SabdaH SabdendriyaM sarvacCidrasamUho viviktatA
cetyuktam” . “SabdaHSrotrendriyaYcApi CidrARi ca viviktatA .
viyatodarSitA ete guRA guRAvicAriBiriti” ca vedAnti-
Biruktamiti veditavyam . tadetanmataMvE0 sUtre nirAkftam yaTA
“nizkramaRaM praveSanamityAkASasya liNgam 2 0 . tadaliNgameka-
dravyatvAt karmmaRaH 21 . kAraRAntarAnukxptivEDarmyAcca 22 .
saMyogAdaBAbaH karmmaRaH 23 . kAraRaguRapUrvvakaH kAryyaguRo
dfzwaH 24 . kAryyAntarAprAdurBAvAcca SabdaH sparSavatAmaguRaH 25
paratra samavAyAt pratyakzatvAcca nAtmaguRo na manoguRaH 26 .
[Page0593-a+ 38]
pariSezAlliNgamAkASasya 27 . dravyatvanityatve vAyunA
vyAKyAte 28 . tattvamBAvena 29 . SabdaliNgAviSezA-
dviSezaliNgABAvAcca 30 .” sU0 “itiSabdaH prakArArTaH
utkzepaRAdInyapi karmmARi sagfhlAti sparSavaddravya-
saYcAro, nizkramaRaM, praveSanaYca tatkAryyamAkASasya
liNgamiti sAMKyAH 20 . tadetad dUzayitumAha .
nizkramaRapraveSanAdikarmma na tAvat samavAyikAraRatayA
AkASamanumApayati karmmaRa ekadravyatvAt ekamAtramUrtta-
samavAyikAraRakatvAt na karmmApi vyAsajyavfttItyuktaM na
vA'mUrttavfttIti 21 . nanu cAsamavAyikAraRatayEvAkASamanu-
mApayizyati nizkramaRapraveSanAdItyata Aha . anukxpti-
rlakzaRam anukalpyate jYApyate'neneti vyutpattyA, kAraRA-
ntarasya asamavAyikAraRasya yA'nukxptirlakzaRaM tadvEDa-
rmmyAdityarTaH . dravyantAvadasamavAyikAraRaM na Bavatyeva
asamavAyikAraRatA ca kAraREkArTapratyAsattyA kAryyEkArTa-
pratyAsattyA ca, praTamA tanturUpARAM pawarUpaM prati, iyaYcA-
samavAyikAraRatA mahatIti saMjYAM laBate gurupratipattika-
tvAt, dvitIyA ca yaTA AtmamanaHsaMyogasya jYAnAdikaM
prati, iyaYcAsamavAyikAraRatA laGvIti saMjYAM laBate laGu-
pratipattikatvAt, AkASasya tu nizkramaRapraveSanAdO
karmmaRi na samavAyikAraRatA nApyasamavAyikAraRatA
taTAca na karmmAkASasattve liNgamiti 22 . nanu nimitta-
kAraRamastu karmmaRyAkASam, dfSyate hyAkASe pakzi-
kARqAdInAM saYcAramata Aha . mUrttasaMyogena karmmakAra-
Rasya vegagurutvAdeH pratibanDAt karmmaRo'BAvo'nutpAdo na
tvAkASABAvAt tasyAvyApakatvAt, tasmAdAkASAnvayo'-
nyaTAsidDa eva nAkASanimittatAM sADayatItyarTaH 23 . evaM
sAMKyamate dUzite SabdamAkASe liNgamupapAdayizyan pari-
SezAnumAnAya pIWamAracayannAha . pfTivyAdilakzaRe kAryye
ye viSezaguRA rUpAdayaste kAraRaguRapUrvvakA dfzwAH Sabdo-
'pi viSezaguRaH jAtimattve sati vAhyEkendriyamAtra-
grAhyatvAt rUpAdivat taTAca tAdfSaM kAryyaM nopalaByate
yatra kAraRaguRapUrvvakaH SabdaH syAdityarTaH 24 . nanu vIRA-
veRumfdaNgaSaNKapawahAdO kAryye Sabda upalaByate taTAca
tatkAraRaguRapUrvvakaH syAdata Aha . BavedevaM yaTA tantu-
kapAlAdizu rUparasAdyanuBUyate tatsajAtIyaYca rUparasAdyantaraM
pawaGawAdAvupalaByate taTA vIRAveRumfdaNgAdyavayavezu yaH
Sabda upalabDastatsajAtIyaScet vIRAveRamfdaNgAdAvapyupa-
[Page0593-b+ 38]
laByeta nacEvam, pratyuta niHSabdErevAvayavErvoRAdyAramBa-
darSanAt norUpEstu tantukapAlAdiBiH pawaGawAdyAramBasyA-
darSanAt kiYca yadi SabdaH sparSavatAM viSezaguRaH syAt
tadA tatra tAra--tAratara--manda--mandatarAdiBAvo nAnuBUyeta
nahyekAvayavyASritA rUpAdayo vEcitryeRAnuBUyante tasmAnna
sparSavadviSezaguRaH SabdaH 25 . nanvAtmaguRo manoguRo vA
SabdI BavizyatItyata Aha . Sabdo yadyAtmaguRaH syAt
tadA'haM suKI yate jAne icCAmItyAdivat ahaM pUryye
ahaM vAdye ahaM SabdavAnityAdi DIH syAt natvevamasti,
kintu SaNKaH pUryyate, vIRA vAdyate iti pratiyanti lOkikAH .
kiYca Sabdo nAtmaguRaH bAhyendriyagrAhyatvAt rUpAdi-
vat, api ca Sabdo yadyAtmayogyaviSezaguRaH syAdvaDi-
reRApyupalaByeta duHKAdivat . tasmAt suzWUktaM paratra sama-
vAyAditi, amanoguRatve hetumAha pratyakzatvAditi,
nAtmamanasorguRa iti samAse karttavye yadasamAsakaraRaM
tena tulyanyAyatayA pratyakzatvAdityanenEva hetunA dikkA-
layorapi guRatvaM Sabdasya pratizidDamiti sUcitam 26 .
yadarTamayaM parikarastadAha Sabda iti SezaH . atrApi
SabdaH kkacidASrito guRatvAt rUpAdivaditi sAmAnyato-
dfzwodazwadravyAtiriktadravya sidDiH . guRaScAyaM bAhyEke-
ndriyagrAhyajAtIyatvAt rUpAdivat anityatve sati
viBusamavetatvAt jYAnAdivat anityatvaYca sADayizyate .
pariSezasidDasya dravyasyAvayavakalpanAyAM pramARA-
BAvAnnityatvaM, sarvvatra SabdopalabDerviButvam 27 .
SabdaliNgasya dravyasya dravyatvanityatve atideSena sADayannAha .
adravyavattvAdyaTA vAyornityatvaM taTAkASasyApi, guRa-
vattvAdyaTA vAyordravyatvaM taTAkASasyApItyarTaH 28 . tat
kiM bahUnyAkASAni ekameva vetyata Aha . vyAKyAta-
miti vipariRatenAnvayaH . BAvaH sattA sA yaTEkA taTA-
kASamapyekamevetyarTaH 29 . nanvanugatapratyayamahimnA sattAyA
ekatvaM sidDam AkASe kaTamekatvaM taddfzwAntena setsyatI-
tyata Aha . tattvamAkASasya sidDamityarTaH . vEBave sati sarvezAM
SabdAnAM tadekASrayatayEvopapattAvASrayAntarakalpanAyAM ka-
lpanAgOravaprasaNgaH anyadapi yadAkASaM kalpanIyaM tatrApi
Sabda eva liNgaM taccAviSizwaM na ca viSe zasADakaM BedasADakaM
liNgAntaramasti . AtmanAM yadyapi jYAnAdikamaviSizwameva
liNgaM taTApi vyavasTAto liNgAntarAdAtmabAnAtva-
sidDiriti vakzyate” 30 upa0 . itTaM ca tasya nityatvaM
[Page0594-a+ 38]
niravayavadravyatvAditi sidDam . sAMKyAdayastu SabdatanmAtrata-
stadutpatti murarIcakruH “prakftermahAn mahato'haNkAro'ha-
NkArAt paYcatanmAtrARi” ityupakramya “paYcaByaH paYcaBUtAni”
ityukteH . vedAntinastu avidyAsahakftabrahmaRa
eva sakASAttadutpattimaNgIcakruH tasya cotpattimattve
“tasmAdvA etasmAdAtmanaH AkASaH samBUtaH” iti Sruti
rmAnam . yato vA imAni BUtAni jAyante
ityAdiSrutyA brahmaRaH sarvvaBUtakAraRatvAnyaTAnupattyA'pi
tasyotpattimattvam . SrutergORotpattiparatvaM ca ASaNgA-
pUrvvakaM SA0 sUtraBAzyayornirAkftaM yaTA . “naviyadaSruteH
sU0 “vedAntezu tatra tatra BinnaprasTAnA utpattiSrutaya
upalaByante . kecidAkASasyotpattimAmananti kecinna .
taTA kecidvAyorutpattimAmananti kecinna . evaM jIvasya
prARAnAYca . evameva kramAdidvArako'pi vipratizeDaH
Srutyantarezu lakzyate . vipratizeDAcca parapakzARAmanapekzatvaM
sTApitaM tadvat svapakzasyApi vipratizeDAdevAnApekzatvamA-
SaNkyetetyataH sarvavedAntagatasfzwiSrutyarTanirmilatvAya paraH
prapaYca AraByate . tadarTa nirmilatve ca PalaM yaToktASa-
NkAnivfttireva . tatra praTamaM tAvadAkASamASritya vicintyate
kimasyotpattirastyuta nAstoti . tatra tAvat pratipadyate .
na viyadaSruteriti na KalvakASamutpadyate kasmAt aSruteH
nahyasyotpattiprakaraRe SravaRamasti . CAndogye hi “sade-
va somyedamagra AsIdekamevAdvitIyamiti” sacCabdavAcyaM
brahma prakftya “tadEkzata tattejo'sfjateti ca paYcAnAM mahA-
BUtAnAM maDyamaM tejaAdiM kftvA trayARAM tejo'bannAnAmu-
tpattiH SrAvyate . SrutiSca naH pramARamatIndriyArTavijYAno-
tpattO . na cAtra SrutirastyAkASotpattipratipAdinI tasmA-
nnAstyAkASasyotpattiriti” BA0 “asti tu” sU0 . tuSabdaH
pakzAntaraparigrahe . mA nAmAkASasya CAndogye BUdutpattiH
Srutyantare tvasti . tEttirIyakAH samAmananti “satyaM jYAnamanantaM
brahmeti” prakftya “tasmAdvA etasmAdAtmana AkASaH samBUta”
iti . tataSca SrutyorvipratizeDaH kvacittejaHpramuKA sfzwiH
kvacidAkASapramuKeti . nanvekavAkyatA'nayoH Srutyo-
ryuktA . satyaM yuktA na tu sAvagantuM Sakyate kutaH “tatte-
jo'sfjateti” sakfcCru tasya srazwuH srazwavyadvayena samba-
nDAnupapatteH tattejo'sfjata tadAkASamasfjateti . nanu
sakfcCrutasya karttuH karttavyadvayena sambanDo dfSyate yaTA sa
sUpaM paktvOdanaM pacatIti . evaM tadAkASaM sfzwvA te-
[Page0594-b+ 38]
jo'sfjateti yojayizyAmaH . nEvaM yujyate praTamajatvaM hi
CAndogye tejaso'vagamyate tEttirIyake tvAkASasya . naco-
BayoH praTamajatvaM samBavati . etenetaraSrutyakzaraviro-
Go'pi vyAKyAtaH . tasmAdvA etasmAdAtmana AkASaH
samBUta ityatrApi tasmAt AkASaH samBUtastasmAttejaH
samBUtamiti sakfcCutasyApAdAnasya samBavanasya ca viya-
ttejoByAM yugapatsambanDAnupapatteH . vAyoragniriti
ca pfTagAmnAnAt . asmin vipratizeDe kaScidAha .
“gORyasamBavAt” sU0 . nAsti viyata utpattiH aSrutereva .
yA tvitarA viyadutpattivAdinI SrutirudAhftA sA gORI
Bavitumarhati . kasmAt? asamBavAt . nahyAkAMSasyot-
pattiH samBAvayituM SakyA SrImatkaRaBugaBiprAyAnusArizu
jIvatsu . te hi kAraRasAmagryasamBavAdAkASasyot-
pattiM vArayanti . samavAyyasamavAyinimittakAraReByo
hi kila sarvvamutpadyamAnamutpadyate . dravyasya cEkajAtI-
manekaYca dravyaM samavAyi kAraRamBavati . nacAkASasyEkajA-
tITamanekaYca dravyamAramBakamasti yasmin samavAyikAraRe
'samavAyikAraRe ca tatsaMyoge AkASamutpadyeta . tada-
BAvAttadanugrahapravfttaM nimittakAraRaM dUrApetamevAkASasya
Bavati . utpattimatAYca tejaHpraBftInAM pUrvvottarakAlayo-
rviSezaH samBAvyate prAgutpatteH prakASAdikAryyaM na
baBUva paScAcca mavatIti . AkASasya punarna pUrvvottarakAla-
yorviSezaH samBAvayituM Sakyate . kiM hi prAgutpattera-
navakASamaSuziramacCidraM baBUveti Sakyate'DyavasAtum .
pfTivyAdivEDarmmyAcca viButvAdilakzaRAdAkASasyAjatva
sidDiH . tasmAdyaTA loke AkASaM kuru AkASo-
jAta ityevaM jAtIyako gORaH prayogo Bavati yaTA ca
GawAkASaH karakAkASo gfhAkASa ityekasyApyAkASasyEvaM-
jAtIyako BedavyapadeSo Bavati . vede'pi AraRyAnA-
kASezvAlaBeranniti . evamutpattiSrutirapi gORI drazwavyA
BA0 “SabdAcca” sU0 . SabdaHKalvapyAkASasyAjatvaM KyApa-
yati . ata Aha “vAyuScAntarikzaYcEtadamftamiti” na cA
mftasyotpattirupapadyate . “AkASavat sarvvagataSca nitya
iti” cAkASena brahmaRonityatvasarvvagatatvAByAM DarmmAByA-
mupasimAnaH AkASasyApi tO DarmmO sUcayati . na ca
tAdfSasyotpattirupapadyate . yaTA'nantoyamAkASa evamananta-
AtmA veditavya iti codAharaRam . AkASaSarIraM brahma
AkASaAtmeti . nahyAkASasyotpattimattve brahmaRa-
[Page0595-a+ 38]
stena viSezaRaM samBavati nIlenevotpalasya . tasmAnnitya
mevAkASena sADAraRaM brahmeti gamyate” BA0 . “syAccEkasya
brahmaSabdavat” sU0 . idaMpadottaraM sUtram . syAdetat kaTaM
punarekasya samBUtaSabdasya tasmAdvA etasmAdAtmana AkASaH
samBUta ityasminnaDikAre parezu tejaHpraBftizvanuvarttamAnasya
muKyatvaM AkASe ca gORatvamiti . ata uttaramucyate .
syAccEkasyApi samBUtaSabdasya vizayaviSezavaSAdgORomuKyaSca
prayogaH brahmaSabdavat . yaTEkasyApi brahmaSabdasya “tapasA brahma
vijijYAsasva tapo brahma” ityasminnaDikAre'nnAdizu gORaH
prayoga Anande ca muKyaH yaTA ca tapasi brahmavijYAna-
sADane brahmaSabdoBaktyA prayujyate aYjasA tu vijYeye brahmaRi
tadvavat . kaTaM punaranutpattO naBasaH “ekamevAdvitIya” mi-
tIyaM pratijYA samarTyate . nanu naBasA dvitIyena sadvitIyaM
brahma prApnoti, kaTaYca brahmaRi vidite sarvvaM viditaM syA-
diti . taducyate . ekameveti tAvatkAryyApekzayopapadyate .
yaTA loke kaScit kumBakArakule pUrvvedyurmfdaM daRqa-
cakrAdIni copalaByAparedyuSca nAnAviDAnyamatrARi prasA-
ritAnyupalaBya brUyAt mfdevehEkAkinI pUrvvedyurAsI-
diti . sa ca tayAvaDAraRayA mftkAryyajAtameva pUrvvedyu-
rnAsIdityaBipreyAt na cakradaRqAdi tadvat . advitIya
SrutiraDizWAtrantaraM vArayati yaTA mfdo'matraprakfteH
kumBakAro'DizWAtA dfSyate nEvaM brahmaRojagatprakfteranyo'Di-
zWitAstIti . na ca naBasApi dviyIyena sadvitIyaM brahma-
prasajyate . lakzaRAnyatvanimittaM hi nAnAtvaM na ca
prAgutpatterbrahmanaBasorlakzaRAnyatvamasti . kzIrodakayoriva
saMsfzwayorvyApitvAmUrttatvAdiDarmmasAmAnyAt . sargakAle
tu brahma jagadupAdayituM yatate stimitamitarattizWati te-
nAnyatvamavasIyate . taTAkASaSarIraM brahmetyAdi Sruti-
Byopi brahmAkASayoraBedopacArasidDiH . ataeva ca
brahmavijYAnena sarvavijYAnasidDiH . api ca sarvaM kAryya
mutpadyamAnamAkASenAvyatiriktadeSakAlamevotpadyate bra-
hmaRA cAvyatiriktadeSakAlamevAkASaM BavatItyato brahmaRA
tatkAryyeRa ca vijYAtamevAkASaM Bavati yaTA kzIrapUrRe Gawe-
katicidabivandavaH prakziptAH santaH kzIragrahaRenEva gfhItA
Bavanti . na hi kzIragrahaRAdabvindugrahaRaM pariSizyate
evaM brahmaRA tatkAryyEScAvyatiriktadeSakAlatvAdgfhIta-
meva brahmagrahaRena naBo Bavati . tasmAdBAktaM naBasaH samBa-
vaSravaRamiti evaM prApte idamAha . “pratijYA'hAniravyati-
[Page0595-b+ 38]
rekAtSabdeBya” . sU0 “yenASrutaM SrutaM BavatyamataM matamavijYAtaM
vijYAtamiti” “Atmani Kalvare dfzwe Srute mate vijYAte idaM
sarvaM viditamiti” “kasminnu BagavovijYAte sarvamidaM vijYAtaM
mavatIti” na kAcana sadbahirvA vidyAstIti “cEvaMrUpA prati-
vedAntaM pratijYA vijYAyate tasyAH pratijYAyA evamahA-
niranuparoDaH syAt yadyavyatirekaH kftsnasya vastujAtasya
vijYeyAdbrahmaRaH syAt . vyatireke hi satyekavijYAnena sarvaM
vijYAyata itIyaM pratijYA hIyeta . sacAvyatireka evamupapadyate
yadi kftsnaM vastujAtamekasmAt brahmaRa utpadyate . SabdeByaSca
prakftivikAravyatirekanyAyenEva pratijYAsidDiravagamyate . taTA
hi “yenASrutaM SrutaM BavatIti” pratijYAya mfdAdidfzwAntEH
kAryyakAraRABedapratipAdanaparEH pratijYEzA samarTyate . tatsADa-
nAyEva cottare SabdAH “sadeva somyedamagra AsIt” “ekamevA
dvitIyaM brahma” “tadEkzata tattejo sfjate” ityevaMkAryyajAtaM
brahmaRaH pradarSyAvyatirekaM pradarSayanti “EtadAtmyamidaM sarvvam”
ityAramyA prapAWakaparisamApteH . tadtadyAkASaM na brahmakAryaM
syAt na brahmaRi vijYAte AkASaM vijYAyeta tataSca pratijYA-
hAniH syAt . na ca pratijYAhAnyA vedasyAprAmARya
yukta karttum . taTA ca prativedAntaM te te SabdAstena tena
dfzwAntena tAmeva pratijYAM jYApatanti “idaM sarvaM yadayamAtmA”
“brahmEvedamamftaM purastAt” ityevamAdayaH . tasmAt jvalanA-
divadeva gaganamapyutpadyate . yaduktamaSruterna viyadupadyata iti
tadayuktaM viyadutpattivizayasya Srutyantarasya darSitatvAt
“tasmAdvA etasmAdAtmana AkASaH samBUta” iti . satyaM
darSitaM virudDantu “tattejo'sfjata” ityanena SrutyantareRa .
na ekavAkyatvAt sarvaSrutInAm . BavatvekavAkyatvamaviru-
dDAnAm iha tu viroDa uktaH . sakfcCrutasTa srazWuH srazwavyadvaya
sambanDAsamBavAt, dvayoSca praTamajatvAsamBavAdvikalpA
samBavAcceti . nEza dozaH tejaHsargasya tEttirIyake
tftIyatvaSravaRAt “tasmAdvA etasmAdAtmana AkASaH
sammUtaH AkASAdvAyuH vAyoragririti” . aSakyA hIyaM
SrutiranyaTA pariRetum . SakyA tu pariRetu CAndogyaSrutiH
tadAkASaM vAyuYca sfzwvA “tattejo'sfjateti” . na hIyaM
Srutiste jojanipraDAnA satI SruvyantaraprasidDAmAkASa-
syotpattiM vArayitu SaknAti ekasya vAkyasya vyApAra-
dvayAsamBavAt . srazwA tvekopi krameRAneka srazwavyaM
sfjet ityekavAkyatvakalpanAyAM samBavantyAM na virudDArTatvena
SratirhAtavyA . nacAsmABiH sakfcCratasya sraScu . srazwavyadvaya
[Page0596-a+ 38]
sambanDo'Bipreyate SrutyantaravaSena srazwavyAntaropasaMgrahAt .
yaTA ca “sarvaM KalvidaM brahma tajjalAn” ityatra sAkzAdeva
sarvasya vastujAtasya brahmajatvaM SrUyamARaM na pradeSAnta-
ravihitaM tejaHpramuKamutpattikramaM vArayati evaM tejaso-
pi brahmajatvaM SrUyamARaM na SrutyantaravihitaM naBaHpramuKa-
sutpattikramaM vArayitumarhati . nanu SamaviDAnArTameta-
dvAkyaM “tajjalAniti SAnta upAsIteti” SruteH nEtatsfzwi-
vAkyaM na tasmAdetatpradeSAntaraprasidDaM kramamanurodDumarhati .
“tattejosfjatetyetatsfzwivAkyaM tasmAdatra yaTASruti kramo-
grahItavya iti . netyucyate . na hi tejaHprATamyAnuro-
Dena SrutyantaraprasidDoviyatpadArTaH parityaktavyo Bavati
padArTaDarmmatvAt kramasya . api ca tattejo'sfjateti nAtra
kramasya vAcakaH kaScit Sabdo'sti arTAttu kramogamyate sa ca
vAyoragnirityanena SrutyantaraprasidDena krameRa nivAryyate .
vikalpasamuccayO tu viyatte jasoH praTamajatvavizayO asamBavAna-
ByuzagamAByAM nivAritO . tasmAnnAsti SrutyorvipratizeDaH .
api ca CAndogye “yenASrutaM SrutaM Bavatito” tyetAM pratijYAM
vAkyopakrame SrutAM samarTayitumasamAmnAtAmapi viyadutpattA-
vupasaMKyAtavyaM kimaNga punastettirIyake samAKyAtaM na saMgf-
hyate . yaccoktamAkASasya sarveRAnanyadeSatvAt brahmaRA
tatkAryyESca saha viditameva tadBavati ato na pratijYA hI-
vate . na ca “ekamevAdvitIyamiti” Srutikopo Bavati kzIroda-
kavat brahmanaBamoravyatirakopapatteriti . atrocyate na kzI-
rodakanyAyenedamekavijYAnena sarvvavijYAnaM netavyam .
mfdAdidfzwAntapraRayanAdDi prakftivikAranyAvenEvedaM sarva-
vijYAnaM netavyamiti gamyate . kzIrodakanyAyena sarvavijYAnaM
kalpyamAnaM na samyagvijYAnaM syAt . na hi kzIrajYAnagfhIta
syodakasya samyagjYAnagfhItatvamasti . na ca vedasya
puruzARAmiva mAyAlokavaYcanAdiBirarTAvaDAraRamupapadyate .
sAvaDAraRA ceyam “ekamevAdvitIyamiti” SrutiH kzIro-
dakanyAyena nIyamAnA pIqyeta . na ca svakAryyApekzayEvedaM
vastvakadeSavizayaM sarvavijYAnamekAdvitIyatAvaDAraRaYceti
nyAyyam . mfdAdizvapi hi tatsamBavAnna tadapUrvvavadupanya-
sitavyamBavati “Svetaketo yannusomyedaM mahAmanA anUcAna-
mAnIstabDo'syuta tamAdaSamaprAkzoyenASrutaM SrutamBavatI” tyA-
dinA . tasmAdaSezavastuvizayamevedaM sarvavijYAnaM sarvasya
brahmakAryyatvApekzayopanyasyata iti drazwavyam . yat punareta-
dukamasamBavAdgORI gaganasyotpattiSrutiriti . atra
[Page0596-b+ 38]
vrUmaH “yAvadvikArantu viBAgo lokavat” sU0 . tu SabdI'-
samBavASaNkAvyAvfttyarTaH . na KalvAkASotpattAvasamBavASaNkA
karttavyA yatoyAvat kiYcit vikArajAtaM dfSyate
GawaGawikodaYcanAdi vA kawakakeyUrakuRqalAdi vA
sUcInArAcanistriMSAdi vA tAvAneva viBA-
goloke lakzyate natvavikftaM kiYcit kutaScidviBa-
ktamupalaByate . viBAgaScAkASasya pfTivyAdiByo'-
vagamyate tasmAt so'pi vikAro Bavitumarhati . etena di-
kkAlamanaHparamARUnAM kAryyatvaM vyAKyAtam . nanvAtmApi
AkAdiByo viBakta iti tasyApi kAryyatvaM GawAdivat
prApnoti, na “Atmana AkASaH samBUta iti SruteH . yadi
hyAtmApi vikAraH syAttasmAt paramanyanna SrutamityAkA-
SAdi sarvvaM kAryyaM nirAtmakamAtmanaH kAryyatve syAt taTA
ca SUnyavAdaH prasajyeta . AtmatvAdevAtmano nirAkaraRa
SaNkAnupapattiH . nahyatmAgantukaH kasyacit, svayaMsidDa-
tvAt . nahyatmAtmanaH pramARamapekzya siDyati . tasya hi
pratyakzAdIni pramARAnyanyasidDaye upAdIyante . nahyAkA-
SAdayaH padrArTAH pramARanirapekzAH svayaMsidDAH kenaci-
daByupagamyante . AtmA tu pramARAdivyavahArASrayatvAt
prAgeva pramARAdivyavahArAt sidDyati . nacedfSasya narAkiraRaM
samBavati . AgantukaM hi vastu nirAkriyate na svarUpam .
ya eva hi nirAkaraRakarttA tadeva tasya svarUpam . nahyagne-
rOzwyamagninA nirAkriyate . taTAhamevedaM jAnAmi varttamAnaM
vastu ahamevAtItataraYcAjYAsizam ahamevAnAgatataraYca jYA-
syAmItyatItAnAgatavarttamAnaBAvenAnyaTABavatyapi jYAtavye
na jYAturanyaTABAvo'sti sarvadA varttamAnasvaBAvatvAt .
taTA BasmIBavatyapi dehe nAtmana ucCedovartta mAnasvaBAva-
tvAdanyasvaBAvatvaM vA na samBAvayituM Sakyam . evamapratyAKye
yasvaBAvatvAdevAkAryyatvamAtmanaH kAryatvaYcAkASasya .
yattUktaM svasamAnajAtIyamanekaM kAraRadravyaM vyomnonAstIti
tatpratyucyate . na tAvat svasamAnajAtImamevAraBate na BinnajA-
tIyamiti niyamo'sti na hi tantUnAM tatsaMyogAnAYca
samAnajAtIyatvamasti dravyatvaguRatvAByupagamAt . na ca nimitta
kAraRAnAmapi turIvemAdInAM samAnajAtIyatvaniyamo'sti .
syAdetat samavAyikAraRavizayaeva samAnajAtIyatvAByupa-
gamo na kAraRAntaravizaya iti tadapyanEkAntikam . sUtrago-
bAlErhyanekajAtIyErekA rajjuH sfjyamAnA dfSyate . taTA
sUtrErUrRAdiBiSca vicitrAn kambalAn vitanvate . sattva-
[Page0597-a+ 38]
dravyatvAdyapekzayA vA samAnajAtIyatve kalpyamAne niyamAna-
rTakyam sarvasya sarveRa samAnajAtIyatvAt . nApyanekamevA-
raBate nEkamiti niyamo'sti aRumanasorAdyakarmAramBA-
ByupagamAt . ekEkohi paramARurmanaScAdyaM svakarmmAraBate na
dravyAntarEH saMhatyetyaByupagamyate . dravyAramBa evAnekadravyA-
ramBakatvaniyama iti cenna pariRAmAByupagamAt . Bavedeza
niyamo yadi saMyogasacivaM dravyaM dravyAntarasyAramBakama-
Byupagamyeta tadeva tu dravyaM viSezavadavasTAntaramApadyamAnaM kAryaM
nAmAByupagamyate tacca kvacidanekaM pariRamate mfdvIjAdyaNku-
rAdiBAvena kvacidekaM pariRamate kzIrAdi daDyAdiBAvena .
neSvaraSAsanamasti anekameva kAraRaM kAryaM janayatIti .
ataH SAstraprAmARyAdekasmAdbrahmaRa AkASAdi mahABU-
totpattikrameRa jagajjAtamiti niScIyate . taTA coktaM
“upasaMhAradarSanAnneti cenna kzIravadDIti” . yaccokta-
mAkASotpattO na pUrvvottarakAlayorviSezaH samBAvayituM
Sakyata iti tadayuktaM yenEva hi viSezeRa pfTivyAdiByo
vyatiricyamARaM naBaH svarUpavadidAnImaDyavasoyate sa eva
viSezaH prAgutpatternAsIditi gamyate . yaTA ca na brahma-
sTUlAdiBiH pfTivyAdisvaBAvEH svaBAvavat “asTUlamana-
RvityAdi” SrutiByaH evamAkASasvaBAvenApi na svaBAvavat
anAkASamiti Sruteravagamyate . tasmAt prAgutpatteranA-
kASamacCidramiti sTitam . yadapyuktaM pfTivyAdivEDarmyA-
dAkASasyAjatvamiti tadapyasat . SrutiviroDe satyutpa-
ttyasamBavAnumAnasyABAsatvopapatteH utpattyanumAnasya ca
darSitatvAt anityamAkASamanityaguRASrayatvAt GawAdiva-
dityAdiprayogasamBavAcca . AtmanAnEkAntikamiti cenna
tasyOpanizadaM prati anityaguRASrayatvAsidDeH . viButvAdInA-
YcAkASasyotpattivAdinaM pratyasidDatvAt . yaccEtaduktaM
SabdAcceti . tatrAmftatvaSrutistAvadviyati “amftA divOkasa
itivaddrazwavyA utpattipralayayorupapAditvAt . “AkA-
Savat sarvvagataSca nityaH” ityapi prasidDamahattvenAkASe-
nopamAnaM kriyate niratiSayamahattvAya nAkASasamAnatvAya .
yaTezuriva savitA DAvatIti kzipragatitvAyocyate nezutulya-
gatitvAya tadvat . etenAnantatvopamAnaSrutirvyAKyAtA .
“jyAyAnAkASAditi” SrutiByaSca brahmaRaH sakASAt AkA-
SasyonaparimARatvasidDiH . “na tasya pratimAstIti ca
brahmaRo'nupamAnatvaM darSayati . “ato'nyadArttamiti” ca
brahmaRo'nyezAmAkASAdInAmArttatvaM darSayati . tapasi
[Page0597-b+ 38]
brahmaSabdavadAkASasya janmaSrutergORatvamityetadAkASasamBava
SrutyanumAnAByAM parihftam . tasmAdabrahmakAryaM viyaditi
sidDam” .
tasya janyatve'pi ApralayasTAyitvAt gORanityatvam . vESe-
zikARAM nityatvAnumAnaM tu balavadAgamavirudDatvAt naraka-
pAlaSucitvAnumAnavat bADitamiti drazwavyam . sAMKyamate
dikkAlayorAkASaevAntarBAvaH ataeva sAM0 kOmudyAm
kAlarUpatattvAntaraM nirAkftaM yaTA “kAlaSca vESezikABimata
ekona anAgatAdivyavahAraBedaM pravarttayitumarhatIti tasmA-
dayaM yErupAdiBedEranAgatAdiBedaM pratipadyate santu ta evo-
pADayo'nAgatAdivyavahArahetavaH kftamatrAntargaqunA kAle
neti sAMKyAcAryyAH tasmAnna kAlarUpatattvAntarAByupagama
iti” sUtre tu AkASaprakftikatvaM tayoruktam yaTA
“dikkAlAvAkASAdiByaH” sU0 . nityO yO dikvAlO
tAvAkASaprakftiBUtO prakfterguRaviSezAveva . ato dikkAla-
yorviButvopapattiH . “AkASavat sarvagataSca nitya” ityAdi
SrutyuktaM viButvaM cAkASasyopapannam . yO tu KaRqadikkAlO
tO tu tattadupADisaMyogAdAkASAdutpadyete ityarTaH .
AdiSabdenopADigrahaRamiti . yadyapi tattadupADi-
viSizwAkASameva KaRqadikkAlO taTApi viSizwasyAti
riktatAByupagamavAdena vESezikanayenAsya kAryyatAvat tatkAryya-
tvamatroktam” sAM0 BA0 . padArTaKaRqane SiromaRinA
asya ISvarasvarUpAnatireka uktaH “dikkAlAvISvarAnnAti-
ricyete gaganamapi taTeti” . sOgatamatasidDe
AvaraRABAvarUpe nirupAKye 2 padArTaBede ca . tadetat
matam” SA0 sU0 BAzyayornirAkftam “AkASe cABAvAt”
sU0 . “yacca tezAmevABipretaM niroDadvayamAkASaYca niru-
pAKyamiti tatra niroDadvayasya nirupAKyatvaM purastAnnirA-
kftam AkASasyedAnIM nirAkriyate . AkASe cAyukto-
nirupAKyatvAByupagamaH pratisaMKyApratisaMKyAniroDayoriva-
vastutvapratipatteraviSezAt AgamaprAmARyAttAvadAtmanaH
AkASaHsamBUtEtyAdi SrutiByaH AkASasya vastutvasidDiH .
vipratipannAnapi prati SabdaguRAnumeyatvaM vaktavyaM ganDAdInAM
guRAnAM pfTivyAdivastvASrayatvadarSanAt . api cAva-
raRABAvamAtramAkASamicCatastava ekasminsuparRRe patatyAvara-
Rasya vidyamAnatvAt suparRRAntarasya pitsato'navakASatvaprasaNgaH
yatrAvaraRABAvastatra patizyatIti cet yenAvaraRABAvo viSi-
zyate tattarhi vastu BUtamevAkASaM syAnnAvaraRABAvamAtram
[Page0598-a+ 38]
api cAvaraRABAvamAtramAkASaM manyamAnasya sOgatasya
svAByupagamaviroDaH prasajyeta . sOgate hi samaye pfTivI-
Bagavan! kiMsanniSrayetyasmin praSnaprativacanapravAhe
pfTivyAdInAmante vAyuH kiMsanniSraya itya sya praSnasya prati-
vacanaM Bavati vAyurAkASasanniSraya iti tadAkASasyAvastutve
na samaYjasaM syAt tasmAdapyayuktamAkASasyAvastutvam . api
ca niroDadvayamAkASaYca trayamapyetannirupAKyamavastu nityaYceti
vipratizidDaM nahyavastunonityatvamanityatvaM vA samBavati vastvA-
SrayatvAdDarmmaDarmmivyavahArasya . Darmma DarmiBAve hi GawAdiva-
dvastutvameva syAt na nirupAKyatvam” BA0 . A samantAt
kASate ac . “ratimAkASaBavA sarasvatI” ku0
“AkASagaNgApayasaH patetAm” mAGaH AkASAttu viku-
rvvARAt sarvvaSabdavahaH SuciH manuH” “GawasaMvftaAkASe
nIyamAne yaTA Gawe” sAM0 pra0 BA0 “AkASo jAyate
tasmAt tasya SabdaguRaH smftaH” manuH . rUpAdizu maDye
SabdamAtragrAhakatayA SrotrasyAkASAtmakatve'pi karRRaSasku-
ntIrUpopADiBedAnnAnAtvamOpADikamekasyAdiSaH prAcItvA-
divat ekasya kAlasya kzaRAditvavacca . 3 parabrahmaRi
“AkASohavE nAmarUpayornirvarhitA te yadantarA tadanvezwacyaM
tadvAva vijijYAsitavyam” SrutiH “yAvAnayamAkASastAvAna-
yamantarhfdayAkASa” iti CA0 u0 . “AkASastalliNgAt”
SA0 sU0 . “AkASavat sarvagataSca nityaH” SrutiH gItA
ca . 4 Cidre gaRitAdiprasidDe 5 SUnyANke ca .
<LEND>
