<L>5153<pc>0451,a<k1>avigraha<k2>avigraha
avigraha¦ tri0 nAsti viSezeRa graho yasya . 1 viSezarUpeRAjYAte
“avigrahA gatAdisTA yaTA grAmAdikarmmaBiH” hariH . na
vigraho vfttisamAnArTakaMvAkyaM yasya . 2 vyAkaraRoktenityasa-
mAse . nAsti vigraho deho yasya . 3 niravayave parameSe pu0
nAsti mImAMsakokte 4 vigrahaSUnye deve ca . tErhidevAnAM vigra-
havattvaM KaRqitaM tacca SaNkApUrvvakaM jE0 sU0 BAzye ca darSitaM
yaTA--“devatA vA prayojabedatiTivadBojanasya tadarTatvAt” sU0
“nEtadasti,--agnyAdayo'prayojakAH--iti, sarvvA devatAH
sarvvezAM DarmmARAM prayojikAH Bavitumarhanti . kutaH? .
‘Bojanasya tadarTatvAt’,--BojanaM hi idaM devatAyAH,
yAgo nAma, BojyaM dravyaM devatAyE pradITate, sA Bo-
kzyate--iti, devatAsampradAnako hi ayaM yAgaH SrUyate,
samradAnaM ca nAma karmmaRo'pi IpsitatamAdaBipretataram,
tasmAt na guRaBUtA devatA, devatAM prati guRaBUte dravyakarmmaRI .
api ca yAgo nAma devatApUjA, pUjA ca pUjanIyaM prati
[Page0451-b+ 38]
guRaBUtA loke dfSyate, tadetat ‘atiTivat’ drazwavyaM, yaTA
yAvatkiYcit atiTeH paricaraRaM, sarvvaM tat atiTiprayuktam
evam idamapi--iti . Aha,--“nanu evaM bruvatA, vigra-
havatI devatA BvaNkte ca--ityaByupagataM Bavati” . ucyate,
vAQaM, vigrahavatI devatA BuNkte ca . kutaH? . smfteH,
upacArAt, anyArTadarSanAcca,--evaM hi smaranti, vigraha-
vatI devatA--iti, smftiSca naH pramARam . taTA vigraha-
vatIM devatAm upacaranti,--yamaM daRqahastamAliKanti,
kaTayanti ca, taTA varuRaM pASahastam, indraM vajrahastaM, upa-
cArAdapi smfterdraQimAnaM kalpayAmaH . taTA anyArTavacanaM,
vigrahavatIM devatAM darSayati,--“jagfmBA te dakziRam indra!
hastam”--iti, puruzavigrahasya hi dakziRaH savyaSca hasto
Bavati . taTA “ime cit indra! rodasI apAre yat saMgf
mBA maGavan! kASiritte,--iti, kASirmuzwiH, so'pi
puruzavigrahasya eva upapadyate . taTA, “tuvigrIvo vayodaraH
subAhuranDaso made . indro! vftrARi jiGnate” iti, grIvA
udaraM bAhU iti puruzavigrahadarSanaM Bavati . tasmAt vigra-
havatI devatA iti . BaNkte ca . kaTam avagamyate? .
smfteH, upacArAt anyArTadarSanAcca, evaM smaranti,
BuNkte devatA iti . taTA ca enAm BuYjAnAm
iva upacaranti, yadasyE viviDAn upacArAn upa-
haranti . taTA ca anyArTavacanaM BuYjanAm devatAM
gamayati,--“adDIndra! piba ca prasTitasya”--iti, taTA
ca, “viSvAsanAni jaWarezu Datte” iti, “ekayA prati DA
pibatsAkaM sarAMsi triMSatam” iti . Aha, “na devatA
BuNkte, yadi ca BuYjIta devatAyE haviH prattaM kzIyeta” .
ucyate, annarasaBojinI devatA maDukarIvat abagamyate .
kaTam? . devatAyE haviH prattaM nIrasaM Bavati, tasmAt anna-
rasaM BuNkte devatA iti gamyate” BA0 . “ArTapatyAcca” sU0 .
“yadi kasyacit arTasya ISAnA devatA upacaryamARA ca
prasIdet tataH tadArADanArTam iyaM devatApUjA aBinirva-
rttyeta, na ca etaduBayam api asti iti, tat ucyate, arTa-
patirddevatA iti . kaTam avagamyate? . smfteH, upacArAt
anyArTadarSanAcca, evaM hi smaranti, arTAnAm Izwe
devatA iti . taTA, devagrAmo devakzetram ityupacArastAmeva
smftiM draQayati . taTA anyArTavacanam ISAnAM devatAM
darSayati, “indro diva indra ISe pfTivyA indro apAmindra
it parvatAnAM, indro vfDAm indra inmeDirARAm indraH
[Page0452-a+ 38]
kzeme yoge havye indraH’ iti, taTA, “ISAnam asya
jagataH sva ISam ISAnam indra! tasTuze” iti . taTA,
smftyupacArAByAM prasIdati ityupagacCAmaH, evaM hi
smaranti, prasIdati devatA iti . taTA upacaranti, prasa-
nno'sya paSupatiH, putro'sya jAtaH, prasanno'sya vESravaRo
Danam anena labDam iti . taTA anyArTadarSanaM Bavati,
AhutiBiriva hutAdO devAn prIRAti’ iti, tasmE prItA
izamUrjaM niyacCanti’ iti” BA0 . “tataSca tena sambanDaH”
sU0 . “tato” devatAyAH, tena Palena sambanDaH paricari-
turBavati, yo devatAm ijyayA paricarati, taM sA Palena
sambaDnAti . kaTam etat avagamyate? . smftyupacArAByAM
smaranti hi, devatA yazwuH PalaM dadAti iti, tAmeva upacAreRa
smftiM draQayati, paSupatiH, anenOpacaritaH putro'nena labDaH
iti . taTA anyArTadarSanam imameva arTaM darSayati, “sa,
it janena sa viSA sa janmanA sa putrErvAjamBarate DanA
nfBiH . devAnAm yaH pitaramAvi vAsati SradDAsanA
havizA brahmaRaspatim” iti taTA, “tfpta evEnam indraH
prajayA paSuBiH tarpayati” iti tasmAt havirddAnena
guRavacanESca devatA ArADyate, sA prItA satI PalaM prayacCati
yena karmmaRA agnirArADitaH, tasya Palasya Izwe, tat
karttre prayacCati, na tat sUryyaH pradAtumarhati,
vacanAdetat avagamyate . kaH kiM prayacCati? iti
yaTA agnO vacanaM, na tat sUryye” BA0 . “api vA
SabdapUrvvatvAdyajYakarma praDAnaM syAdguRatve devatASrutiH”
sU0 . “api vA iti pakzo vyAvarttyate . na cEtadasti
yaduktaM devatA prayojikA” iti, “yajYakarmma praDAnaM syAt”
yajaterjAtam apUrvvam . kutaH? . “SabdapUrvvatvAt”, yat
hi PalaM dadAti, tat prayojakam idaM PalaM dadAti
ityetat jYAnaM SabdapUrvvakaM na pratyakzAdiBiH avagamyate,
SabdaSca yajativAcyAt Palam Aha, na devatAyAH .
kaTam avagamyate? . darSapUrRamAsayoH karaRatvena nirddeSaH
“darSapUrRamAsAByAM svargakAmo yajeta” iti, taTA, “jyoti-
zwomena svargakAmo yajeta” iti, yajatyarTasya hi svargakAmena
samaBivyAhAro na devatAyAH . “nanu dravyadevatAkriyaM
yajatyarTaH” . satyamevaM, kintu “guRatve devatASrutiH”,
dravyadevataM hi BUtaM, BAvayitavyo yajatyarTaH, BUtaBavya-
samuccAraRe ca BUtaM BavyAya upadiSyate, tasmAt na devatA
prayojikA . aTa yaduktaM “karmaRa IpsitAdaBipretataram”
[Page0452-b+ 38]
iti na asya aBipretatAm apahnumahe, tadDitaSabdena
caturTyA vA saMyuktasya devatArTasya vAkyAt aBipretatA
avagamyate, . PalasaMyogastu vAkyAdeva yajatyarTasya . tasya ca
SrutyA karaRatA avagamyate, na devatAyAH . tatra yadyapi
devatArTatA yAgasya gamyate . palArTatApi tena na pratizi-
Dyate, PalaM ca puruzArTaH puruzArTA ca naH pravfttiH, na ca
asO devatAyAH, tasmAt na devatAprayuktAH pravarttizyAmahe,
yA tu, sampradAnasya aBipretatA sA Palavato yajeH,
sADanatve sati upapadyate . yacca,--yajirddevatApUjA
sA pUjyamAnapraDAnA loke lakzyate--iti, na loka-
vat iha Bavitavyam, iha pUjyamAnapUjA praDAnaM,
yat hi Palavat tat prayojakaM, tasmAt yajYakarma prayoja-
kam . apica, etasmin pakze vigrahavatI devatA
BuNkte ca--iti aDyavasanIyaM Bavati, na hi avigrahAyE
aBuYjanAyE ca dAnaM BojanaM vA samBavati--iti” . yacca
uktaM smftyupacArAnyArTadarSanErvigrahavatI, BuNke ca-
iti . tanna, smftermantrArTavAdamUlatvAt--mantreByaSca arTa-
vAdeByaSca smftimUlaM vijYAnam utpadyate--iti pratyakzam ava-
gamyate, te ca mantrArTavAdA nEvaMparAH--ityetat vakzyAmaH .
Aha, ‘yadi nEvaMparA na tarhi mantrArTavAdamUlaM tadvi-
jYAnam’--iti . ucyate,--ye AlocanamAtreRa mantrArTa-
vAdAn paSyanti, tezAm tat smftimUlam ye punarnipuRataH
paSyanti, tezAM tat vADitam . api ca kasyacit smfti
mUlaM Bavati . tasmAt tataH eva smftiH . upacAro'pi
smftimUla eva . yattu anyArTadarSanam, uktaM--‘jagfmBA te
dakziRam indra! hastam’--iti . nEtat evamparaM,--indrasya
hasto vidyate--iti” yaHtasya dakziRo hastastaM vayamagfhIta-
vanta iti . tasamAt vAkyAt indrasya hastasattA na pratIyate .
Aha, ‘yadi tvasO nAsti, vayaM te hastaM gfhItavantaH--
ityevaM na avakalpate--iti hastasattA aDyavasIyate,-
astyasO hastaH, vayaM yaM gfhItavantaH’--iti . tanna upapadyate
yadyapyasya hasto Bavet, taTApi na tam upagfhItavantaH-
iti pratyakzametat, taTApyetanna avakalpata eva, tatra etat
asambadDaM vA avakalpayitavyaM, stutirvA, tacca matpakze'pi
tulyam . aTa evam ucyate,--‘tasya etadvacanaM, yo gfhIta-
vAn tasya hastam’--iti . ucyate, nEtat aDyavaseyam, Adi
mattAdozo vedasya prasajyeta, na ca, gfhItavAn AsIt--
ityucyate, pramARABAvAt . ‘etasmAt eva vacanAt arTAt
[Page0453-a+ 38]
kalpyate hastagrahItA iti cet’ . tanna, ayaTArTasyApi
uccAraRaM samBavatyeva yataH, yaTA, ‘daSa dAqimAni zaqa-
pUpAH’ iti . yasyApi ca eza pakzo, vigrahavAn indraH
iti, basyApi indraSabdena AmantraRaM samboDanArTaM, sambo-
Danam anuvacanAya, tatra sambudDaH ityavagate anuvacanaM
nyAyyam na ca, asO kenacit prakAreRa sambudDa iti ava-
gamyate, anavagate samboDanaM vyarTam . ‘vacanaprAmARyAt
sambuDyate ityevaM gamyate iti cet uktam adfzwakalpa-
nAyAM hastAdikalpanAnupapattiriti . na ca, asO
sambudDaH iti avaDAryyate, pramARABAvAt . tasmAt
samboDanavacanaM na samboDanAya, nirddeSArTameva . avigraha-
pakze'pi tat nirddeSArTameva Bavizyati . tatra Amantritavi-
BaktivacanaM stutaye, evam idaM devatAKyaM sADayitftamaM,
yaccetanAdivat sambuDya sADayati iti cetanavadiva upaca-
ryyamARaH sambudBiSabdena Amantryate, taTA samboDanaSabdena
nirddiSya ucyate, gfhItavanto vayaM tava hastaM ttvadASrayA
vayam ityarTaH, asmABiH indrakarmma karttavyam ityetat anena
smAryyate . taTA “ime dyAvApfTivyO dUte apAre yat
saMgfhRAsi maGavannaho te pUjito muzwiH” iti santamiva
muzwiM stutyarTena vadati, . tasyApi BAve na pramARamasti, na
idaM vacanaM, “it mahAn kASiH” asti, kintarhi, yastava
kASiH, sa mahAn iti, anyArTastava kASirasti iti,
anyaH tava kASirmahAn iti . “satA hi stutiH upapa-
dyate iti cet” . nEtat, niyogato yasyApi pOruzaviDi-
kEraNgErnnAsti saMyogaH, pOruzaviDikEraNgEH tasyApi stuti-
rBavati, yaTA’ “ete vadanti Satavat sahasravat aBikrandanti
hariteBirAsaBiH . vizwvI grAvARaH sukftaH, sukftvayA
hotuScit pUrvve haviradyamASata” iti . taTA, “suKaM raTaM
yuyute sinDuraSvinam” iti . tasmAt na SrutivacanAt arTA-
pattirBavati puruzaviDatve devatAyAH . taTA, “tuvigrIva
indraH, iti nEtat yuktaM Bavati, grovAvAn indraH iti,
kintarhi yA'sya grIvA, sA mahatI, grIvAsattve nAsti
pramARam . na ca, grIvAstutiH arTApattiH, apuruzaviDe'pi
stutyupapatteH . api ca, “indro vftrARi jiGnate” ityetA-
ByAM padAByAm indraSabdaH sambadDo na Saknoti
tuvigrIvAdiBiH sambanDaM yAtuM, dviruccAraRam asya
prasajyate, tuvigrIvAvAn indro veditavyaH vftrARi ca
indro hanti--iti, taTA hi sati Bidyeta, aBinnaM
[Page0453-b+ 38]
ca vAkyam upalaByate, tadevam avakalpate, yadi
tuvigrIvAdayo'sya na upadiSyante--iti stutyarTaM saNkIrttyate
tuvigrIvAdiH, ‘anDaso made IwwaSo vftrARi hanti’--iti
ezA tu vacanavyaktiH, vftrabaDopadeSaparam idaM vacanam-
iti . yadapi vacanaM,--bAhU te indra romaSO, akzI te
indra piNgale’--iti, tadapi bAhvoH romaSatvam akzRoSca
pENgalyam Aha, na bAhusattAmakzisattAM ca . yadapi
akzisattAM vadati--iti gamyate,--‘cakzuzmate SfRvate te
bravImi’--iti, tadapi na cakzuHsambanDArTaM, cakzuzmate
bravImi--iti vacanasambanDArTaM, tat satImiva cakzuzmattAM
stutyarTam uccArayati . kutaH etat avagamyate? . caturTI-
nirddeSAt, yadi prAtipadikATA'DyavasIyate, taTA vAkya-
mBidyeta, cakzuzmAn--ityevaM ca uddiSyeta, cakzuzmate te
vravImi--iti ca . tasmAt na kiYcit arnyArTadarSanaM
puruzaviDatAM devatAyAm idaM KyApayati--iti, na ca,
idaM BojanaM, na hi devatA BuNkte, tasmAt, Bojanasya
tadarTatvAt--iti tat asadvacanam . yadapi smftyupa-
cArAnyArTadarSanErBuNkte--iti, tat avigrahatvena
pratyuktam . api ca, BuYjAnAyE devatAyE prattaM habiH
kzIyeta . na ca, maDukarIvat annarasaBojinyo devatAH
--iti pramARamasti, maDukarIzu pratyakzaM, na ca tadvat
devatAyAm . tasmAt na BuNkte devatA iti . yaduktam devatAyE
haviH prattaM nIrasaM Bavati--iti . nEzadozaH, vAtopahataM
nIrasamBavati--iti, SItIBUtaM ca . na ca, asO kasya
cit arTasya Izwe, anISA kaTaM dAsyati? .--iti .
yaduktaM, smftyupacArAnyArTadarSanEH ISAnA devatA--ityava-
vagamyate--iti . tanna, smfteH mantrArTavAdamulatvAt-
ityuktam, upacAMro'pi,--‘devagrAmo devakzetram’--iti
upacAramAtram,--yo yadaBipretaM viniyogamarhati, tattasya
svaM, na ca grAmaM kzetraM vA yaTABiprAyaM viniyuNkte devatA .
tasmAt na samprayacCati--iti, devaparicArakARAntu tato
BUtirBavati, devatAm uddiSya, yat tyaktam . yaduktam,
anyArTadarSanam ISAnAM devatAM KyApayati,--‘indro
diva indra ISe’--ityevamAdIti, tat pratyakzAm
anISAnAM devatAm upalaBya aDyavasyAmaH,--BAkta eza
SabdaH--iti . ‘tatra Aha, + vacanaprAmARyAdeva asya
ISAnatA avagamyate, yaddevalokA arTAn viniyuYjate,
taddevatABiprAyAdeva--ityaDyavasyAmaH’--iti . tanna,
[Page0454-a+ 38]
pratyakzAt pramARAt devatAparicArakARAm aBiprAyaH
ityavagamyate, sa na Sakyo bADitum . ye'pi devatAm
ISAnAM varRayanti, te'pi na apahnuvate paricArakARAm
aBiprAyam . kiM cAhuH, taTA devatA karoti, yaTA pari-
cArakARAm aBiprAyo Bavati iti, na ca, sa ISAno
Bavati, yaH parABiprAyam anuruDyate, yasya na svABiprAyAt
viniyogo Bavati . api ca, na ca etadvacanaM, varttamAnakA-
lopadeSatvAt, pratyakzaviroDAt, stutivAdo'vaDAryyate,
stutivAde ca samBavati na vacanaprAmARyAt ISizyate iti
gamyate . na ca, devatA Palena sambaDnAti, yA tadarTaM pari
caryyeta . yaduktaM, smftyupacArAnyArTadarSanErddadAti prasIdati
ca iti . tatra smftyupacArayorvyaktaM yat anyArTadarSanaM
tasmE prItA izamUrjjam iti, tanna, anyasya viDerAgnAnAt
dakziRataH sampariharttavyA ityAha” taTA “tfpta evEnam
indraH prajayA paSuBistarpayati” iti atra Endrasya havizo
viDAtAram . tasmAt devatA na prayojikA iti” BA0 .
“atiTO tatpraDAnatvamaBAvaH karmmaRi syAttasya prIti-
praDAnatvAt” sU0 . “yaduktam atiTivat iti tat
pariharttavyam AtiTyam atiTiprayuktaM syAt AtiTye
hi tat prItirvizIyate atiTiH paricaritavyaH yaTA
prIyate taTA karttavyam iti . BojanaM dAnaM vA kAryyam
iti yadyat atiyaye rocate tat karttavyaM yat tasmE
na rocate na tat balAt kArayitavyam iti iha tu
karmmaRi aBAvaH prItiviDAnasya . tasmAt
vizamam atiTinA” SavaraBAzyam . tadetadvedA-
ntiBirnna manyate tErhi tezAM vigrahattvamaNgIkftaM taTAca
SaNkApUrvvakaM devAnAM vigrahavattvaM SA0 sUtre tadBAzye ca
vyavasTApitaM yaTA . “viroDaH karmmaRIti cennAneka-
pratipatterddarSanAt” SA0 sU0 “syAdetat yadi vigraha-
vattvAdyaByupagamena devAdInAM vidyAsvaDikArovarRyeta
vigrahavattvAdftvigAdivadindrAdInAmapi svarUpasanniDA-
nena yoge'NgaBAvodfSyate na ca samBavati . bahuzu
yugapadekasyendrasya svarUpasanniDAnAnupapaSceriti cennAya-
masti viroDaH kasmAt? anekapratipatteH ekasyApi devA-
tmanoyugapadanekasvarUpapratipattiH samBavati . kaTameta-
davagamyate? darSanAt . taTAhi “kati devAH”? ityupa-
kramya “trayaSca trI ca SatA ca trayaSca trI ca sahasreti”
nirucya” katame te? ityasyAM pfcCvayAM “mahimAna
[Page0454-b+ 38]
evEzAmete trayastriMSattveva devA iti bruvatI SrutirEkEkasya
devatAtmano yugapadanekarUpatAndarSayati . taTA trayastriMSa-
to'pi zaqAdyantarBAvakrameRa “katamaeko deva iti prARa”
iti prAREkarUpatAndevAnAM darSayantI tasyEvEkasya prARasya
yugapadanekarUpatAndarSayati . taTA smftirapi “Atmano vE
sahasrARi bahUni BaratarzaBa! kuryyAdyogI balaM prApya tESca
sarvErmahIYcaret . prApnuyAdvizayAn kEScit kEScidugrantapa-
Scaret . saMkzipettu punastAni sUryyoraSmigaRAniva” ityevaYjA
tIyakA prAptARimAdyESvaryyARAM yoginAmapi yugapada-
nekaSarIrayogaM darSayati kimu vaktavyamAjAnasidDAnAM
devAnAm . anekarUpapratipattisamBavAccEkEkA devatA bahurUpE-
rAtmAnaM praviBajya bahuzu yAgezu yugapadaNgaBAvaM gacCati,
parESca na dfSyate'ntardDAnAdiSaktiyogAdityupapadyate . aneka
pratipatterdarSanAdityasyAparA vyAKyA . vigrahavatAmapi karmANga
mAvaScodanAsvanekA pratipattirdfSyate . kvacidekovigraha-
vAnanekatra na yugapadaNgaBAvaM gacCati yaTA bahuBirBojaya-
dBirnEkobrAhmaRo yugapadBojyate . kvaciccEko vigrahavAnane-
katra yugapadaNgaBAvaM gacCati yaTA bahuBirnamaskurvAREreko
brAhmaRo yugapannamaskriyate tadvadihoddeSaparityAgAtmaka-
tvAdyAgasya vigrahatImapyekAM devatAmuddiSya bahavaH svaM-
svaM dravyaM yugapat parityakzyantIti vigrahavattve'pi devAnAM
na kiYcit karmaRi viruDyate” BA0 . “Sabda iti cennAtaH
praBavAt pratyakzAnumAnAByAm” sU0 . “mA nAma vigrahavattve
devAdInAmupagamyamAne kaScidviroDaH prasaYji, Sabde tu
viroDaH prasajyeta, kaTam? OtpattikaM hi Sabda-
syArTena sambanDamASrityAnapekzatvAditi vedasya prAmARyaM
sTApitam . idAnIstu vigrahavatI devatA'Byupagamya-
mAnA yadyapyESvaryyayogAdyugapadanekakarmasambanDIni havIMzi
BUYjIta taTApi vigrahayogAdasmadAdivajjananamaraRavatI
seti nityasya SabdasyAnityenArTenAnityasambanDe pramIya-
mARe yadvEdike Sabde prABARyaM sTitaM tasya viroDaHsyA-
diti cennAyamapyasti viroDaH kasmAt? ataH praBavAt ataeva
hi vEdikAcCabdAddevAdikaYjagat praBavati . nanu janmAdyasya
yata iti brahmapraBavatvaM jagato'vaDAritaM kaTamiha Sabda-
praBavatvamucyate? . api ca yadi nAma vEdikAcCabdAdasya praBavo-
'nyupagataH kaTametAvatA viroDaH Sabde parihftaH? yAvatA
basavorudrA AdityAviSvedevAmaruta ityete'rTA anityA eva,
utpattimattvAt tadanityatve tadvAcakAnAM vEdikAnAM vasvA-
[Page0455-a+ 38]
diSabdAnAmanityatvaM kena vAryyate? prasidDaM hi loke deva-
dattasya putre utpanne yajYadatta iti tasya nAma kriya te iti .
tasmAdviroDa eva iti cenna gabAdiSabdArTasambanDanityatvadarSanAt .
na hi gavAdivyaktInAmutpattimattve tadAkftInAmapyutpattimattvaM
syAt . dravyaguRakarmaRAM hi vyaktayaevotpadyante nAkftayaH .
AkftiBiSca SabdAnAM sambanDo navyaktiBiH vyaktInAmAnantyAt
sambanDagrahaRAnupapatteH . vyaktizUtpadyamAnAsvapyAkftInAM
nityatvAnna gavAdiSabdezu kaScidviroDo dfSyate . taTA
devAdivyaktipraBavAByupagame'pi AkftinityatvAnna kaScid-
vasvAdiSabdezu viroDa iti drazwavyam . AkftiviSezastu
devAdInAM mantrArTavAdAByAM vigrahavattvAdyavagamAdavagantavyaH .
sTAnaviSezasambanDanimittAScendrAdiSabdAH senApatyAdi
Sabdavat . tataSca yoyastattatsTAnamaDitizWati sa sa indrA-
diSabdEraBiDIyate iti na dozo Bavati . nacedaM Sabda-
praBavatvaM brahmapraBavatvavadupAdAnakAraRatvABiprAyeRocyate kaTa-
ntarhi? sTitivAcakAtmanA nityaSabde nityArTasambanDini Sabda
vyavahAraMyogyArTa vyakti nizpattirataH praBava ityucyate” BA0 .
“jyotizi BAvAcca” sU0 . “yadidaM jyotirmaRqalaM dyusTA-
namahorAtrAByAM baMBramajjagadavaBAsayati tasminnAdityAdayo
devatAvacanAH SabdAH prayujyante lokaprasidDervvAkyaSezaprasi-
dDeSca . na ca jyotirmaRqalasya hfdayAdinA vigraheRa, ceta-
natayA arTitvAdinA vA yogo'vagantuM Sakyate mfdAdi-
vadacetanatvAvagamAt . etenAgmyAdayo vyAKyAtAH . syAde-
tat mantrArTavAdetihAsapurARalokeByo devAdInAM vigraha-
vattvAdyavagamAdayamadoza iti netyucyate . na tAvalloko
nAma kiYcit svatantraM pramARamasti pratyakzAdiByaeva hyavya-
BicaritaviSezeByaH pramAReByaH prasidDa evArTo lokAt
prasidDa ityucyate na cAtra pratyakzAdInAmanyatamaM pramARamasti .
itihAsapurARamapi pOruzeyatvAt pramARAntaramUlatAmAkA-
Nkzate . arTavAdA api viDinEkavAkyatvAt tatstutyarTAH
santona pArTagarTyena devAdInAM vigrahAdisadBAve kAraRaBAvaM
pratipadyante . mantrA api SrutyAdiviniyuktAH prayoga sama-
vAyino'BiDAnArTAH na kasyacidarTasya pramARamityAcakzate .
tasmAdaBAvo devAdInAmaDikArasya” BA0 . “BAvantu
vAdarAyaRo'sti hi” sU0 . tuSabdaH pUrvvapakzaM vyAva-
rttayati . vAdarAyaRastvAcAryyo BAvamaDikArasya devAnA-
mapi manyate . yadyapi maDvAdividyAsu devatAdivyAmiSrAsu
asamBavo'DikArasya taTApyasti SudDAyAM brahmavidyAyAM
[Page0455-b+ 38]
samBavaH arTitvasAsarTyAdyapratizeDApekzitatvAdaDikArasya .
na ca kvacidasamBava ityetAvatA yatra sammavastatrApyaDi-
kAro'podyeta . manuzyARAmapi na sarvezAM brAhmaRAdInAM
sarvezu rAjasUyAdizvaDikAraH samBavati tatra yonyAyaH so'-
trApi Bavizyati . brahmavidyAYca prakftya Bavati liNgadarSanaM SrOtaM
devAdyaDikArasya sUcakaM “tadyoyo devAnAM pratyabuDyata sa
eva tadaBavat” taTarzIRAmiti “te hocurhanta tamAtmAnamanvi-
cCAmo yamanvizya sarvvAMSca lokAnApnoti sarvvAMSca kAmA-
niti” “indro ha vE devAnAmaBipravavrAja virocano'surARA-
mityAdi” ca . smArttamapi ca ganDarvvayAjYalkyasaMvA-
dAdi . yadapyuktaM jyotizi BAvAcceti atra brUmaH .
jyotirAdivizayA apyAdityAdAyo devatAvacanAH SabdA-
ScetanAvantamESvaryyAdyupetaM taM taM devatAtmAnaM samarpayanti
mantrArTavAdezu taTA vyavahArAt . asti hyESvaryyayo
gAddevatAnAM jyotirAdyAtmaBiScAvasTAtuM yaTezwaYca taM taM
vigrahaM grahItuM sAmarTyam . taTAhi SrUyate subrahmaRyA-
rTavAde “meDAtiTiM ha kARvAyanamindromezo BUtvA
jahAreti” . smaryyate ca “AdityaH puruzo BUtvA kuntImupa-
jagAma sa” iti . mfdAdizvapi cetanA aDizWatAro'Byupaga-
myante “mfdabravIt “Apo'vruyan” ityAdidarSanAt . jyoti-
rAdiBUtaDAMtorAdityAdizvapyacetanatvamaByupagamyate cetanAstva-
DizWAtAro devatAtmAno mantrArTavAdAdivyavahArAdityuktam .
yadapyuktam mantrArTavAdayoranyArTatvAnna devatAvigrahA-
diprakASanasAmArTyamiti . atra brUmaH pratyayApratyayO hi
sadBAvAsadDAvayoH kAraRaM nAnyArTatvamananyArTatvaM vA .
taTAhi anyArTamapi prasTitaH paTi patitaM tfRarpaRAdyastI-
tyevaM pratipadyate . atrAha vizama upanyAsaH tatra hi
tfRaparRRAdivizayaM pratyakzaM pravfttamasti yena tadastitvaM prati-
padyate atra punarviDyuddeSEkavAkyaBAve stutyarTe'rTavAdena pArTa
garTyena na vfttAntavizayA” pravfttiH SakyA'DyavasAyayitum .
na hi mahAvAkye pratyAyake ivAntaravAkyasya pfTak pratyA-
yakatvamasti yaTA “na surAM pibediti naYvati vAkye pada
trayasambanDAt surApARapratizeDa evEko'rTo gamyate, na punaH
surAM pibediti padadvayasambanDAt surApARaviDirapIti .
atrocyate . vizamOpanyAsaH yuktaM yat surApARaprati-
zeDe padAnvayasyEkatvAdavAntaravAkyArTasyAgrahaRaM” viDyuddeSArTa
vAdayostvarTavAdasTAni padAni pfTamanvayaM vfttAntavizaya-
mpratipadyAnantaraM kEmarTyavaSena viDistAvakatvaM pratipadyante .
[Page0456-a+ 38]
yaTAhi “vAyavyaM SvetamAlaBeta BUtikAmaH” ityatra viDyudde-
SavarttinAM vAyavyAdInAM padAnAM viDinA sambanDaH “vAyurvE
kzepizWA devatA vAyumeva svena BAgaDeyenopaDAvati sa evEnaM
BUtiNgamayatIti” ityezAmarTavAdagatAnAm padAnAm . nahi
Bavati vAyurvvAAlaBeta kzepizWA devatA vA alaBetetyAdi . vAyu
svatAvasaNkIrttanena tvavAntaramanvayaM pratipadya evaMviSizwa
dEvatyamidaM karmmeti viDiM stu vanti . tadyatra yo'vAntara-
vArkyArTaH pramARAntaragocaroBavati tatra tadanuvAdenArTa-
vAdaH pravarttate . yatra pramARAntaravirudDastatra guRavAdena .
yatra tu taduBayaM nAsti tatra kiM pramARAntarABAvAdguRa-
vAdaH syAt Ahosvit pramARAntarAviroDAdvidyamAnArTavAda
iti pratItiSaraRErvvidyamAnArTavAdaASraTaRIyo na
guRavAdaH . etena mantro vyAKyAtaH . api ca viGiBire-
vendrAdidEvatyAni havIMzi codayadBirapekzitamindrAdInAM
svarUpam . na hi svarUparahitA indrAdayaScetasi ArohayituM
Sakyante . na ca cetasya'nArUdAyE tasyE tasyE devatAyE
haviH pradAtuM Sakyate . SrAvayati ca “yasyE devatAyE havi
rgfhItaM syAt tAnDyAyet vazawkarizyanniti” . na ca Sabda
mAtramarTasvarUpaM samBavatIti SabdArTayorBedAt tatra yAdfSaM
mantrArTavAdayorindrAdInAM svarUpamavagataM na tat tAdfSaM
SabdapramARakena pratyAKyAtuM yuktam . itihAsapurARamapi
vyAKyAtena mArgeRa samBavanmantrArTavAdamUlatvAt praBavati
devatAvigrahAdi prapaYcayitum . pratyakzamUlamapi samBavati,
Bavati hyasmAkamapratyakzamapi cirantanAnAM pratyakzam .
taTAca vyAsAdayo devaMtABiH pratyakzaM vyavaharantIti smaryyate .
yastu brUyAdidAnIntanAnAmiva pUrvvezAmapi nAsti devA-
diBirvyavaharttuM sAmArTyamiti sa jagadvEcitryampratizeDet
idAnImiva ca nAnyadApi sArvaBOmaH kzatriyo'stIti brUyAt
tataSca rAjasUyAdicodanA uparunDyAt idAnImiva ca kA-
lAntare'pi avyavasTitaprAyAn varRRASramADarmmAn pratijA-
nIta tataSca vyavasTAviDAyiSAstramanarTa kaM kuryyAt . tasmAt
DarmokarzavaSAccirantanAH devatABiH pratyakzaM vyavajahvuriti Sli-
zyate . apica smaranti “svADyAyAdfzwadevatAsamprayIga” ityA-
di yogo'pyaRimAdyESvaryyaprAptiPalakaH smaryyamARo na Sakyate
sAhasamAtreRa pratyAKyAtum . SrutiSca yogamAhAtmyaM
pratyAKyApayati “pfTvyaptejo'nilaKe samutTite paYcAtmake
yogayuRe pravftte . na tasya rogo na jarA na mftyuH prAptasya
yogAgnimayaM SarIramiti” . fzIRAmapi mantrabrAhmaRa
[Page0456-b+ 38]
darSanAt sAmarTyaM nAsmadIyena sAmarTyenopamAtuM yuktam .
tasmAt samUlamitihAsapurARam . lokaprasidDirapi na
sati samBave nirAlambanADyavasAtuM yuktA . tasmAdupapanno
mantrAdiByo devAdInAM vigrahavattvAdyavagamaH . tataScA-
rTitvAdisamBavAdupapanno devAdInAmapi vrahmavidyAyAmaDi-
kAraH . kramamuktidarSanAnyapyevamevopapadyante iti” BA0 .
vigrahAdipadena “vigrahohavizAM BogaESvaryyaYca prasannatA .
PalapradAnamityetat paYcakaM vigrahAdikamiti” Ana0 gi0
uktaM paYcakaM grAhyaM tacca krameRa mImAMsABAzye pUrvvapakze
darSitam . SabdacintAmaRAvapi devAnAM vigrahavattvaM
cetanatvaYca vyavasTApitam yaTA “evaM devatAdAvapi
indramupAsItetyAdO loke prayogasyAniyamAdgORatayEva
vyavahArAccArTAdyanaDyavasAyena lOkike sahasrAkzAdAvi-
ndrAdipadaSaktigrahaH pramARaYca indra sahasrAkza ityAdi-
viDisamaBivyAhfto'rTavAdaeva svargapadavat . aTa svargapade
pravfttyanTaTAnupapatyA “tatsuKaM svaHpadAspadamiti” SruteScArTa-
vAdAdeva SaktigrahaH naceha taTArTavAdaH kintu “indraH saha-
srAkzaH ityAdistAvakatvena pravfttipara iti cet na indraH
sahasrAkzaH” ityAdiprasidDapadasAmAnADikaraRyaSrutito
bADakaM vinA sahasrAkzasyEvendrAdipadavAcyatvAvaDAraRAt pra-
sidDapadasamanvayabalena pratIyamAnamarTamabADitamAdAyEva tezAM
pravfttiparatvAt mantraprakASitaSaSiSeKarAdyupetamuddiSya
havistyAgena tatrEva yAjYikAnAM devatAvyavahArAt
api ca SivAya gAM dadyAdityAdO devatAsaMpradA-
natvaSruteH, SivAdisahasranAmnAM paryyAyatvena Srute rmahA-
janaparigraheRa pramARatvAtArADitadevatAyA varadAtftvaSru-
teSca bADakaM vinA cetanEva devatA . aTa devatAcEtanme tat-
prItireva yAgavyApAra iti nApUrvasidDiriti cet na prIteH
suKasya tadanuBavasya cASutaravinASitvAt tajjanyasaMskArasya
svAvizaye PalAhetutvAt PalahetusTAyikftivyApArA-
pekzAyAM lAGavena kftisamAnASrayasyEva vyApAratvakalpanAt
nAnAyAgezvekadAhvAne cEkadA sanniDAnaM tadbudDiviSeza eva
pratizWitaviDinA pratimAdAvahaNkAravat . aTa rAjasU-
yAdiPalatvena SruterindrAdiracetanaeva . devatA cetanA nAsti
mAnABAvAt kintu deSanAdeSitacaturTyantapadanirddiSyatvaM
devatAtvam indrAyetyAdipadameva devatA . ataevAgniprakASaka
mantre'gnipraRayanasyAntaram agnaye iti niyamato havi-
styAgaH na paryyAyAntareRa . na cendroddeSena havistyAgaH
[Page0457-a+ 38]
indranizWakiYcijjanakaH tatsvarUpAjanakatve sati tadu-
ddeSena kriyamARatvAt brAhmaRAyadAnavaditi vAcyam
aprayojakatvAt tadarTatvena kriyamARatvasyopADitvAcca
indrAyasvAhetyatra na tAdarTye caturTI kintu svAhAdi
pada--yogOpapadaviBaktireva anyaTA namaHsvastisvAhA-
svaDetyAdisUtravEyarTyAt mEvaM caturTyantapadasya devatA-
tve mAnABAvAt caturTIM vinApi indro devateti
vyavahAradarSanAt agnaye kavyavAhanAyetyAdO devatAdvaya
prasaNgAccaH” indra sahasrAkza ityarTavAdasya “indramupA-
sIta” tyAdiviDisamaBivyAhAreRa EkavAkyatayopAsyatvAt
devasvaM nAdadItetyatra devamuddiSya tyakte SizwAnAM deva-
svatvena vyavahArAt agnaya iti padena niyamatastyAgamya
SrutiboDitatvena taTAtyAgasya PalahetutvAt . naca vIjA
kzarARAM devatAtvAt tatrEva SivAdipadaSaktigraha iti
vAcyam vIjAkzarARAMcaturTyantatvAniyamAt tadapratItAvapi
prakASitaSaSiSeKarAdyupetamuddiSya havistyAgena tatrEva
yAjYikAnAM vyavahAraH . vIjAkzarARAM havistyAgi
tvenAnuddeSyatvAt Sivasya pratimantraM vIjAkzarARAM nAnAtvA
dananugamena tattatpadaSaktigrahasyASakyatvAcca naca mUrttiBedena
SivaSarorARAmananugatatvet tavApi na Saktiha iti vAcyam-
bAlyAdinA BinnaSarIrezu cEtratvavaCivatvajAteradfzwaviSe-
zopagfhItatvasya cAnugatatvAt adfzwaSUnTasya ceSvarasya na
devatAtvam . ISAnaSca tadBinna eva” .
<LEND>
