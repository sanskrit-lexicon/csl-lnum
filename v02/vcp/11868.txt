<L>11868<pc>1660,a<k1>kapila<k2>kapila
kapila¦ pu0 kabf varRe ilac basya paSca, api + siDmA0 lac vA .
sAMKyaSAstrapravarttake 1 muniBede karddamaprajApaterdevahUtigarBaja-
putrarUpe 2 BagavadavatAraBede . 3 vahnO 4 kukkure ca hema0 .
(SilAraBa) 5 lihlake ratnamA0 . 6 piNgalavarRe . 7 ta-
[Page1660-b+ 38]
dvati tri0 amaraH . sa ca varRaH nIlapItamiSritavarRRa iti
raBasaH rocanAcCavirityATe . sANKyamataYca dviviDaM seSva-
ranirISvaraBedAt tatra seSvarasAMKyaSAstraM BagavadavatAraH
kapilaH praRItavAn . nirISvarasAMKyantu agnyavatAraH
kapilaH” “agniH sa kapilo nAma sAMKyaSAstrapravarttakaH”
iti smfteH . tatra nirISvarasAMKyapravfttyAdi yaTA
sAM0 kA0 uktaM yaTA “puruzArTa jYAnamidaM guhyamparamarziRA
samAKyAtam . sTityutpattipralayAScintyante yatra BUtAnAm .
etatpavitraBagryaM munirAsuraye'nukampayA pradadO . Asuri-
rapi paYcaSiKAya tena bahuDA kftantantram . Sizyapara-
mparAyAtamISvarakfzRena cEtadAryyABiH . saMkziptamAryya
matinA samyagvijYAya sidDAntam . saptatyA kila ye'rTA-
ste'rTAH kftsnasya zazwitantrasya . AKyAyikAvirahitAH
paravAdavivarjjitAScApi” vivftaYcEtadasmABiH sA0 ta0
kO0 vyAKyopakrame yaTA
“aTa triviDaduHKAtyantanivfttiratyantapuruzArTaH” ityAdika-
sUtrajAtAtmakaM zaqaDyAyIrUpaM SAstram kapilamuniH Asu-
rinAmAnaM munimupalakzyIkftya praRinAya tenApi tataH SrutvA
tadarTAnuguRaM saMkziptamaparaM SAstraM svaSizyAya paYcaSiKAyo
pradizwamevaM loke pracAramupagate'smin SAstre ISvarakfzRena
vidvadvaryyeRAKyAyikAparavAdanirAkaRavarjaM zazwipadArTIprati-
pAdanAya dDAsaptatirAryyAH nirmmitAH . etacCAstrasya tu
“saNkyAM prakurvvate yasmAt prakftiM ca pracakzate . tattvAni
ca caturvviMSat tena sANkyaM prakIrttitam” iti mahABA-
ratavAkyAnusAreRa prakftipuruzasamyagvivekajYAnarUprasaNkyA-
yAH, prakftyAdicaturviMSatitattvasaNKyAyASca pratipAdanAt
sANKyASabdABiDeyatA . tadidaM SAstraM cikitsASAstra-
miva caturvyUham yaTA rogaH roganidAnaM roganivfttyu
pAyaH roganivfttirityete padArTAH cikitsASAstragatAH
evaM heyaM duKaM, tannidAnaM cittAdi, tannivfttyupAyo vive
kasAkzAlkAraH, duHKanivfttiScetyete padArTAH atra SAstre
prADyAnyenopadizwAH prasaNgAgatAScAnye . praCapteH sAmyA-
basTApannaguRatayAtmi kAyAH sargaBede'pyekatvaM, KargAmavargarUpa-
prayojanavattvam, parArTatayA prazwattimattvaYca, asaNgasya ceta-
nasya puruzasya prakftikAryyoByo BedaH, akartfKaM janmamara-
RAdivyavasyAnyaTAnupapatterbahutvaYca, prakfteH puruzasya co-
BayoH astitvaM, saMyogaH, viyogaSca sTUlasUkzmaBUtAnAM
sTitirivyete daSa pradArTAH mOlikAH . taTA avidyA-
[Page1661-a+ 38]
'smitArAgadvezABiniveSAtmakAH paYca viparyyayAH
indriyAdInAM svasvavyApAre'sAmArTyam “bADiryyaM kuzWi-
tAnDatvaM jaqatA'jiGratA taTA . mUkatA kORyapaNgu-
tvaM klEvyodAvarttamandatA” . ityekAdaSaviDam, navaDA
tuzwayo'zwaDA sidDayaH tAsAM viparyyayaH saptadaSaDA ityevama-
zwAviMSatiH navaDA tuzwayo'zwO sidDayEtyevaM zazwiH padA-
rTAH “praDAnAstitvamekatvamarTavattvamaTAnyatA . pArArTyaYca
taTAnEkyaM viyogo yoga eva ca . SezavfttirakartftvaM mOli
kArTAH smftA daSa . viparyyayaH praYcaviDastaToktA navatuzwayaH .
karaRAnAmasAmarTyamazwAviMSatiDA matam . iti zazwiH
padArTAnAmazwABiH sidDiBiH saha” . iti rAjavArtti-
koktA upadizwAH . prakftipuruzavivekopadeSAyapravftta SAstraM
praTamaM cetanAcetanatvena padArTadvEviDyaM sUcAyAmbaBUba . tatra
cetanAH puruzA janmAdivyavasTAnyaTAnupapatterbahavaH . prakf-
tyAdayaH caturviMSatiH padArTAH saMhataparArTAH acetanASca .
acetanAapi prakftyAdayaH puruzasya BogApavargArTaM
vatsavfdDyarTaM kzIramiva pravarttante . tatpravfttO ca anAdya-
vidyA miTyAjYAnajanyavAsanAsahakftA puruzeRa saMyogaM
sampAdayantI hetuH . puruzasaMyuktA ca sAmyAvasTApannaguRa-
trayAtmikA prakftiH mahattattvAkAreRa pariRamate idaBi-
tTamevetiniScayAtmakavfttiviSizwamantaHkaraRameva mahattattvasaM-
jYakam . tacca punaH idaM mama anenAhaM kAryyaM nizpAdayA-
mItyevamahaNkArAtmakavfttiviSizwAntaHkaraRarUpA'haNkArAkAre-
RapariRamate . so'pi sUkzmaBUt rUzaSabda tanmAtrasparSatanmAtra
rUpatanmAtrarasatanmAtraganDatanmAtrAkAreRa pariRamate . tA-
ni ca SrotratvaNnayanarasanAjihvAKya--paYcajYAnendriya--vAk-
pARipAdapAyUpasTAKya--paYcakarmmendriya--saNkalpabikalpAtmakavf-
ttikamanorUpeRa, AkASavAyujvalanajalaBUmirUpamahABUtA-
kAreRa ca pariRamante . taete caturviMSatiH padArTAH “prakfte
rmahAn, mahato'haNkAraH, ahaNkArAt paYca tanmAtrARi,
tanmAtreBya ekAdaSendriyARi paYca BUtAni ceti” sUtro
padizwAH . teBya eva ca BOtikabrahmARqacaturviDaprARi-
dehAdInAmutpaiH . prakftiScEvaM BUyoBUyaH svavyApArAn
puruzAya darSaTitvA BUyoBUyo BujyamAnezu tezu kramaSaH
puruzasya vErAgyamutpAdya AtmAtmakAryyeByaH puruzasya vive-
kajYAnaM sADayitvA ca dfzwAtmavivekaM puruzaM prati svavyA-
pAradarSavena kftakftyatayA nivarttate . tannivfttO ca tatkA-
ryyasakalapadArTavyApAranivfttirityataH sakAryyaprakfti vftti-
[Page1661-b+ 38]
nivAraRAya prayatnaH kAryyaH . tannivfttiSca vivekajYAnasADyA
ityevaM vivekasADanAyedaM SAstraM pravfttam . vivekaSca
yat vastu yaTAsTitam tattaTArUpeRa jYAnam tatra puruzasya
niHsaNgatayA kriyASUnyatayA cApariRAmitvena kartftvA-
BAvAt prakftikAryyabudDireva kartrI kftisamAnADikaraRyenEva
tatPalasya suKaduHKAdeH tannizWatEva . puruzetu pravAnakAryya-
budDeScidAtmani prativimbAt duHKAderapi puruze pratimbanaM
tena ca puruza upatapyate, budDerduHKanivfttO ca nEva tasyopa-
tApa ityataH prativimbarUpaduHKaBoktftvena AtmAnaM jAnan
puruza upatapyamAna iva Bavati . tataSca prakfterBinnatayA
tatkAryyasuKAdiSUnyatayA jYAtaH puruzaH prativimbAkArEH
duHKErna saMvaDyate ityevaM prakftyAdInAM caturviMSatitattvAnAM
puruzasya ca asADAraRaDarmmaviSezakaTanadvArA tayorvivekajYA-
nopayogyupadeSAyEvedam SAstraM pravfttam yaTA ca tayorvive-
kastaTA SAstre tanmUlake dvAsaptatikArikAtmake prabanDe ca
AKyAyikAparavAdanirAkaraRavarjasISvarakfzRena darSitam” .
tatra sAMKyamataM sarvadarSasaMgrahe ityaM samagrAhi
<P>“saNkzepeRa hi sANKyaSAstre catasro viDAH samBAvyante
kaScidarTaH prakftireva, kaScidvikftireva, kaScidvikftiH prakf-
tiSca, kaScidanuBaya iti . tatra kevalA prakftiH praGAna
padena vedanIyA mUlaprakftiH nAsAvanyasya kasyacidvikftiH,
prakarotIti prakftiritivyutpattyA mattvarajastamoyuRAnAM sA-
myAvasTAyA aBiDAnAt taduktaM “mUlaprakftiravikftiriti” .
mUlaYcAsO prakftiSca mUlaprakftiH mahadAdeH kAryyakalApa-
syAsO mUlaM na tvasya praDAnasya mUlAntaramasti anavasTApA-
tAt . na ca vIjANkuravadanavasTAdozo na BavatIti vAcyaM
pramARABAvAditi BAvaH . vikftayaSca prakftayaSca mahadahaNkA
ratanmAtrARi . tadapyukaM “mahadAdyAH prakftivikftayaH sapteti”
asyArTaH prakftayaSca tAH vikftayaSceti prakftivikftayaH sapta
mahAdAdIni tattvAni tatrAntaHkaraRAdipadavedanIyaM mahatta-
ttvamahaNkArasya prakftiH mUlaprakftestu vikftiH . evamahaNkAra-
tattvamaBimAnAparanAmaDeyaM mahato vikftiH prakftiSca paYca-
tanmAtrAdInAm tatrAhaNkAratattvaM tAmasaM sat paYcatanmAtrARAM
sUkzmABiDAnAM prakftiH, tadeva sAtvikaM satprakftirekAdaSendri-
yARAM budDIndriyARAM cakzuHSrotravrARarasanAtvagAKyAnAM,
karmmendrayARAM bAkpARipAdapAyUpasTAKyAnAmuBayAtmakasya
mamasaSca . rajasastUmayatra kriyotpAdanadvAreRa kAraRatvama-
stIti na vEyarTyam . taduktamISvarakfzRena “aBimAno'-
[Page1662-a+ 38]
haNkArastasmAddviviDaH pravarttate sargaH . ekAdaSakaSca gaRa-
stanmAtrapaYcakaYcEva . sAtvikaekAdaSakaH pravarttate vEkf-
tAdahaNkArAt . BUtAdestanmAtraH sa tAmasastEjasAduBayam .
budDIndriyARi cakzuHSrotraGrARarasanatvagAKyAni . vAkpA-
RipAdapAyUpasTAni karmmondriyARyAhuH . uBayAtmakamatra
manaH saNkalpavikalpAtmakamindriyaYca sADarmmyAditi” .
<P>vivftaYca tattvakOmudyAmAcAryyavAcaspatiBiH . kevalA vi-
kftistu viyadAdIni paYca BUtAni ekAdaSendriyARi ca taduktaM
“zoqaSakastu vikAraH” iti zoqaSasaNKyAvacCinno gaRaH
zoqaSako vikAra eva na prakftirityarTaH yadyapi pfTivyA-
daTo goGawAdInAM prakftistaTApi na te pfTivyAdiByasta-
ttvAntaramiti na prakftiH tattvAntaropAdAnatvaM ceha prakfti-
tvamaBimataM goGawAdInAM sTUlatvendriyagrAhyatvayoH samAna-
tvena tattvAntaratvABAvAt . tatra SabdasparSarUparasaganDatanmA-
tremyaH pUrvvapUrvvasUkzmaBUtasahiteByAH paYca BUtAni viyadA-
dIni krameREkadvitricatuHpaYcaguRAni jAyante . indriya-
sfzwistu prAgevoktA . taduktam “prakftermahAMstato'haNkAra-
stasmAdgaRaSca zoqaSakaH . tasmAdapi zoqaSakAt paYcaByaH
paYcaBUtAnIti” . anuBayAtmakaH puruzaH taduktaM “na prakf-
tirna vikftiH puruza” iti . puruzastu kUwasTanityo'pari-
RAmI na kasyacit prakftirnApi vikftiH kasyacidityarTaH .
etatpaYcaviMSatitattvasADakatvena pramARatrayamaBimataM tadapyuktaM
“dfzwamanumAnamAptavacanaYca sarvvapramARasidDatvAt . triviTaM
GramARamizwaM prameyasidDiH pramARAdDIti” . iha kAryyakAraRa-
BAve caturdDA vipratipattiH prasarati . asataH sajjAyata
iti sOgatAH saNgiranti . nEyAyikAdayaH sato'sajjAyata
iti . vedAnvinaH sato vivarttaH kAryyajAtaM na vastu-
saditi . sAMKyAH punaH sataH sajjAyata iti . tatrAsataH
sajjAyata iti na prAmARikaH pakzaH asato nirupAKyasya
SaSavizARavatkAraRatvAnupapatteH tucCAtucCayAstAdAtmyAnu-
papatteSca . nApi sato'sajjAyate kArakavyApArAt prAga-
sataH SaSavizARavatsattAsambanDalakzaRotpattyanupapatteH nahi
nIlaM nipuRatamenApi pItaM karttuM pAryyate . nanu sattvAsattveM
Gawasya DarmmAviti cettadacAru asati, DarmmiRi tadDarmma iti
vyapadeSAnupapattyA DarmmiRaH sattvApatteH . tasmAt kAraka-
vyApArAt prAgapi kAryyaM sadeva, sataScABivyaktirupapadyate
yaTA pIqanena tilezu tElasya dohena sOraBeyIzu payasaH .
asataH karaRe kimapi nidarSanaM na dfSyate . kiYca kAryyeRa
[Page1662-b+ 38]
sambadDaM kAraRaM tajjanakam asambadDaM vA praTame kAryyasya sattva-
mAyAtaM satoreva sambanDa iti niyamAt carame sarvaM kAryya-
jAtaM sarvasmAjjAyeta asambadDatvAviSezAt . tadapyaKyAyi
sANKyAcAryyEH “asattvAnnAsti sambanDaH kAraREH sattvasa-
NgiBiH . asambadDasya cotpattimicCato na vyavasTitiriti” .
aTEvaM manyeTA asambadDamapi tat tadeva janayati yatra yacCaktaM
SaktiSca kAryyadarSanonneyeti tanna saNgacCate tilezu tEla
jananaSaktirityatra tElasyAsattve sambadDatvAsambadDatvavikalpena
tacCaktiriti nirUpaRAyogAt . kAryyaMkAraRayoraBedAcca
kAryyasya sattvaM kAraRAt pfTak na Bavati pawastantuByo na
Bidyate tadDarmmatvAnna yadevaM na tadevaM yaTA goraSvaH, tadDarmaSca
pawastasmAnnArTAntaram . tarhi pratyekaM ta eva prAvaraRakAryyaM
kuryyuriti cet saMsTAnaBedenAvirBUtapawaBAvAnAM prAvaraRArTa-
kriyAkAritvopapatteH yaTA hi kUrmasyANgAni kUrmaSarIre
niviSamAnAni tiroBavanti niHsaranti cAvirBabanti
evaM kAraRasya tantvAdeH pawAdaTo viSezA niHsaranta Avi-
rBavanta utpadyanta ityucyante niviSamAnAstiroBavanto vina-
SyantItyucyante na punarasatAmutprattiH satAM bA vinASaH .
yaToktaM BagavadgItAyAm “nAsato vidyate BAvo nABAvo
vidyate sataH” iti . tataSca kAryyAnumAnAt tatpraDAna-
sidDiH . taduktam “asadakaraRAdupAdAnagrahaRAt sarvvaM-
samBavABAvAt . Saktasya SakyakaraRAt kAraRaBAvAcca satkA-
ryyamiti” . nApi sato brahmatattvasya vivarttaH prapaYcaH bADA-
nupalamBAt aDizWAmArIpyayIScijjaqayoH kalaDOtarU-
pyAdivat sArUpyABAvenAropAsamBavAcca . tasmAtsuKaduHsna-
mohAtmakasya taTAviDakAraRamavaDAraRIyaM taTA ca prayogaH
vimataM BAvajAtaM suKaduHKamohAtmakakAraRakaM tadanvitatvAt
yadyenAnvIyate tattatkAraRakaM yaTA rucakAdikaM suvarRAnvitaM
suvarRakAraRakaM taTAcedaM tasmAttaTeti . tatra jagatkAraRe
yeyaM suKAtmakatA tatsatvaM, yA duHKAtmakatA tadrajaH, yA
ca mohAtmakatA tattama iti triguRAtmakakAraRasidDiH taTA
hi pratyekaM BAvAstrEguRyavanto'nuBUyante yaTA mEtradArezu
satyavatyAM mEtrasya suKamAvirasti traM prati satvaguRaprAdurBA-
vAt tatsapatnInAM duHKam tAH prati rajoguRaprAdurBAvAt .
tAmalaBamAnasya cEtrasya moho Bavati taM prati tamoguRasamu-
dBavAt . evamanyadapi GawAdikaM laByamAnaM suKAkaroti parE-
rapi hriyamARaM duHKAkaroti udAsInasyopekzAvizayatveno-
patizwate upekzAnizayatvaM nAma mohaH muha--vEcittye ityu-
[Page1663-a+ 38]
smAdDAtormohaSabdanizpatteH upekzaRIyezu cittvfttyanudayAt .
tasmAtsarbaM BAvajAtaM suKaduH KamohAtmakaM triguRapraDAnakAra-
kaRakamavagamyate . taTAca SvetASvataropanizadi SrUyate “a-
jAmekAM lohitaSuklakfzRAM bahvIH prajA janayantIM sarUpAH .
ajohyeko juzamARo'nuSete jahAtyenAM BuktaBogAmajo'-
nyaH” iti . atra lIhitaSuklakfzRaSabdA raYjakatvaprakASaka-
tvAvarakatvasADarmyAt rajasmatvatamoguRatvapratipAdanaparAH .
<P>nanvacetanaM praDAnaM cetanAnaDizWitaM mahadAdikAryyena
vyApriyate ataH cenaciccetanenADizWAtrA BavitavyaM taTAca
sarvvArTadarSI parameSvaraH svIkarttavyaH syAditi cet tadasaNga-
tam acetanasyApi praDAnasya prayojanavaSena pravfttyupapatteH
dfzwaYca acetanaM cetanAnaDizWitaM puruzArTAya pravarcamAnaM yaTA
vatsavivfdDyarTamacetanaM kzIraM pravarttate yaTA jalamacetanaM lo-
kopakArAya pravarttate taTA prakftiracetanApi puruzavimo-
kzAya pravarttati . taduktam “vatsavivfdDinimittaM kzIrasya
yaTA pravfttirajYasya . puruzavimokzanimittaM taTA praGfttiH
praDAnasyeti” . yastu parameSvaraH karuRayA pravarttaka iti
parameSvarAstitvavAdinAM qiRqimaH sa prAyeRa gataH vikalpA-
nupapatteH sa kiM sfzweH prAk pravarttate sfzwyuttarakAlaM vA
Adye SarIrAdyaBAvena duHKAnutpattO jIvAnAM duHKapra-
hARecCAnupapattiH, dvitIye parasparASrayaprasaNgaH karuRayA
sfzwiH sfzwyA ca kAruRyamiti . tasmAdacetanasyApi
cetanAnaDizWitasya praDAnasya mahadAdirUpeRa pariRAmaH
puruzArTaprayuktaH praDAnapuruzasaMyoganimittaH . yaTA ni-
rvyApArasyApyayaskAntasya sanniDAnena lohasya vyApAraH
taTA nirvApArasya puruzasya sanniDAnena praDAnavyApAro
yujyate . prakftizuruzasambanDaSca paNgvanDavatparasparApekzAniva-
nDanaH . prakftirhi BogyatayA BoktAra puruzamapekzate puru-
zo'pi BedAgrahAdbudDicCAyApattyA tadgataM duKatrayaM vAraya-
mARaH kEvalyamapekzate . tatprakftipuruzavivekanibanDabanam . na
ca tadantareRa yuktayiti kEvalyArTaM puruzaH praDAnamapekzate .
yaTA Kalu kOcit paNgvanDO paTi sArTena gacCantO dEva-
kftAdupaplavAt parityaktasArTO mandamandamitastataH pariBra-
santO BayAkulO dEvavaSAt saMyogamupagacCetAM tatra cAnDena
paNguH skanDanAropitaH tataH paNgudarSitena mArgeRAnDaH
samIhitaM sTAnaM prASoti paNgurapi skanDADirUQaH . taTA
parasParApekzapraDAnapuruzanibanDanaHsargaH . yaToktam “puru-
zasya darSanArTaM kEvalyArTaM taTA praDAnasya . paNgvanDavaduBayo-
[Page1663-b+ 38]
rapi sambanDastatkftaH sargaH” iti . nanu puruzArTanibanDanA
Bavatu prakfteH pravfttiH nivfttistu kaTamupapadyate? iti ce-
ducyate yaTA BartrA dfzwadozA svEriRI BarttAraM punarnopEti
yaTA vA kftaprayojanA narttakI nivarttate taTA prakftirapi .
yaToktam “raNgasya darSayitvA nivarttate narttakI yaTA
nftyAt . puruzasya taTAtmAnaM prakASya vinivarttate prakf-
tiriti” . etadarTaM nirISvarasANKyaSAstrapravarttakakapilA-
nusAriRAM matasupanyastam” .
tatra mUlImUtamAdimaM tattvasamAsAKyasUtraM taduktArTapravacanAt
zaqaDyAyyAH sAMKyapravacanasaMjYeti yaToktaM tadBAzye “nanvevamapi
tattvasamAsAKyasUtrEH sAhAsyAH zaqaDyAyyAH pOnarUktyamiti
cet mEvam saMkzepavistararUpeRoBayorapyapOnaruktAt ataevA'-
syAH zaqaDyAyyAH yogadarSanasyeva sANKyapravacanasaMjYA yuktA .
tattvasamAsAKyaM hi yat saNkziptaM sANKyadarSanaM tasyEva praka-
rzeRAsyAM nirvacanamiti, viSezastvayaM yat zaqaDyAyAM tattvasa-
samAsAKyoktArTavistaramAtraM yogadarSane tvaByupagamavAda-
pratizidDasyEveSvarasya nirUpaRena nyU natAparihAro'pIti”
zaqaDyAyyAM ca krameREte'rTA yaTA “heyahAne tayorheta
vyUhA ete yaTAkramam . catvAraHSAstramuKyArTAH AdyA
DyAye prapaYcitAH . saMkziptasAMKyasUtrARAmarTasyAtra prapa
YcanAt . SAstraM yogavadevEtat sAMKyapravacanABiDam” 1
liNgadehasya DawakaM yat praptadaSasaMKyakam . praDA-
nakAryyaM tatsUkzmaM dvitIyADyAyagAmi ca 2 . atyantala
yaparyyantaH kAryyo'vyaktasya nAtmanaH . tftIyoktoviveko'tra
paravErAgyasADanam 3 . aDyAyatritayoktasyaH vivekasyAnta-
raNgakam . AKyAyikABiH saMproktaM turyye'DyAye samA-
sataH 4 . svasidDAntavirudDArTavAdino ye kuvAdinaH . paYcame
tAn nirAkatya svasidDAnto dfQIkftaH 5 . SAstramuKyArTa-
vistArastantrAKye'nuktapUraREH . zazWADyAye kftaH paScAdvA-
kyAryaScopasaMsahftaH .
<P>seSvarasAMKyamatantu pAtaYjalamatatvena prasidDam tanma-
taYca pataYjaliSabde darSayizyate . tadeva mataM kardamaprajA-
paterdevahUtAvAvirmUya BagavadatArakapilaHmAtaramupadideSa
tacca BAga0 3, 25, 29 aDyAyeza varRRitama yaTA .
“aTa te saMpravakzyAmi tattvAnAM lakzaRaM pfTak . yadviditvA
vimucyEta puruzaH prAkftErguREH . jYAnaM niHSreyasA-
rTAya puruzasyAtmadarSanam . yadAhurvvArRaye tatte hfdata
granTiBedanam . anAdirAtmA purupo nirguRaH prakfteH
[Page1664-a+ 38]
paraH . pratyagDAma svayaM jyotirviSvaM yena samanvitam .
sa eza prakftiM sUkzmAM devIM guRamayIM viBuH . yadfcCayE
vopagatAmaByapadyata lIlayA . guRErvicitrAH sfjatiM sarU-
pAH prakftiM prajAH . vilokya muhuha sadyaH sa ihajYAna-
gUhayA . evaM parABiDyAnena kartftvaM prakfteH pumAn .
karmmasu kriyaBARezu guRErAtmani manyate . tadasya saM-
sftirvvanDaH pAratantryaYca tatkftam . BavatyakartturI
Sasya sAkziRo nirvvftAtmanaH . kAryyakAraRakartftve
kAraRaM prakftiM viduH . Boktftve suKaduHKAnAM puruzaM
prakfteH param . devahUtiruvAca . prakfteH puruzasyApi la-
kzaRaM puruzottama! . brUhi kAraRayorasya sadasacca yadAtma-
kam . BagavAn uvAca . yattat triguRamavyaktaM nityaM
sadasadAtmakam . praDAnaM prakftiM prAhuraviSezaM viSezavat .
paYcamiH paYcaBiH brahma carBirdaSamistaTA . etaccatu-
rvviMSatikaM gaRaM prADAnikaM viduH . mahABUtAni paYcEva-
BUrApo'gnirmmarunnaBaH . tanmAtrARi ca tAvanti ganDA-
dIni matAni me . indriyARi daSa SrotraM tvagdfgrasana-
nAsikAH . vAkkarO caraRO medraM pAyurdaSama ucyate .
manobudDirahaNkAraScittamityantarAtmakam . caturdDA la-
kzyate BedovfttyA lakzaRarUpayA . etAvAneva saMKyAto
brahmaRaH saguRasya ca . sanniveSomayA proktoyaH kAlaH pa-
YcaviMSakaH . pramAvaM pOruzaM prAhuH kAlameke yatoBayam .
ahaNkAravinUQasya karttuH prakftimITuzaH . prakfterguRasA-
myasya nirvviSezasya BAnavi! . cezwA yataH sa BagavAn kAla
ityupalakzitaH . antaH puruzarUpeRa kAlarUpeRa yobahiH .
samanvetyeza satvAnAM BagavAnAtmamAyayA . dEvAt kzuBita
DarmmiRyAM svasyAM yonO paraH pumAn . ADatta vIryyaM
mA'sUta mahattatvaM hiraRmayam . viSvamAtmagataM vyaYjan kU-
wasTojagadaNkuraH . svatejasA'pibattIvamAtmaprasvApanaM tamaH .
yattat satvaguRaM svacCaM SAntaM BagavataH padam . tadAhu-
rvvAsudevAKyaM cittaM tanmahadAtmakam . svacCatvamavikAritvaM
SAntatvamiti cetasaH . vfttiBirlakzaRaM proktaM yaTA mAM
prakftiH parA . mahattatvAdvikurvvARAdBagavadvIryyasamBavAt .
kriyASaknirahaNkArastriviDaH samapadyata . vEkArikastE-
jasaSca tAmasaSca yatoBayaH . manasaScendriyARAYca BUtAnAM
mahatAmapi . sahasvaSirasaM sAkzAt yamanantaM pracakzate .
saNkarzaRAKyaM puruzaM BUtendriyamanomayam . kartftvaM ka-
raRatvaYca kAryyatvaYceti lakzaRam . SAntaGoravimaQatva-
[Page1664-b+ 38]
miti vA syAdahaNkfteH . vEkArikAdvikurvvARAnmanastattvama-
jAyata . yatsaMkalpavikalpAByAM varttate kAmasamBavaH .
yadvidurhyanirudDAKyaM hfzIkARAmaDISvaram . SAradendI-
varaSyAmaM saMrADyaM yogimiH SanEH . tEjasAttu vikurvvARA-
dbudDitattvamaBUt sati! . dravyasPuraRavijYAnamindriyARA
manugrahaH . saMSayo'Ta viparyyAsoniScayaH smftireva ca .
svApa ityucyate buNkerlakzaRaM vfttitaH pfTak . tEjasAnI-
ndriyARyeva kriyAjYAnaviBAgaSaH . prARasya hi kriyA
SaktirbudDervvijYAnaSaktitA . tAmasAcca vikurvvARAdBagava-
dvIryyanoditAt . SabdamAtramaBUttasmAnnamaH Srotrantu
Sabdagama . arTASrayatvaM Sabdasya drazwulENgatvameva ca .
tanmAtraYcEva naBasolakzaRaM kavayoviduH . BUtAnAM CidradAtf-
tvaM bahirantarameva ca . prARendriyAtmaDizRyatvaM naBaso
vfttilakzaRam . naBasaH SabdatanmAtrAt kAlagatyA viku-
rvvataH . sparSo'BavattatovAyustvak ca sparSasya saMgrahaH .
mfdutvaM kaWinatvaYca SEtyamuzRatvameva ca . etat sparSasya
sparSatvaM tanmAtraYca naBasvataH . cAlanaM vyUhanaM prAptirne-
tftvaM dravyaSabdayoH . sarvvendriyARAmAtmatvaM vAyoH ka-
rmmABilakzaRam . vAyoSca sparSatanmAtrAt rUpa dEveritAda
BUt . samutTitaM tatastejaScakzUrUpopalamBanam . dravyA-
kftitvaM guRatA vyaktisaMsTatvameva ca . tejastvaM tejasaH
sADvi! rUpamAtrasya vfttayaH . dyotanaM pacanaM pAnamadanaM
himamarddanam . tejasovfttayastvetAH SozaRaM kzuttfqeva ca .
rUpamAtrAdvikarvvARAttejaso dEvanoditAt . rasamAtrama-
BUttasmAdamBojihvA rasagrahaH . kazAyomaDurastiktaH ka-
zwvamlAiti nEkaDA . mOtikAnAM vikAreRa rasaekovi-
Bidyate . kledanaM piRqanaM tfptiH prARanApyAyanodanam .
tApApanodo mUyastvagamBaso vfttayostvimAH . rasamAtrA-
dvikurvvARAdamBaso devanoditAt . ganDamAtramaBUttasmAt
pfTvI GrARastu ganDagaH . karamBapUtisOraByaSAntodagrA-
diBiH pfTak . dravyAvayavavEzamyAdganDa ekoviBidyate .
BAvanaM brahmaRaHsAnaM DAraRaM sadviSezaRam . sarvvasatva-
guRodBedaH pfTivIvfttilakzaRam . naBoguRaviSeDo'rTo
yasya tat Srotramucyate . vAyorguRaviSezo'rTo yasya tat
sparSanaM viduH . tejoguRaviSezo'rTo yasya taccakzurucyate .
amBoguRaviSezo'rTo yasya tadrasanaM viduH . BUmerguRa
viSezo'rTo yasya GrARaH sa ucyate . parasya dfSyate Darmmo-
hyaparasvin samanvayAt . atoviSezo BAvAnAM mUmA-
[Page1665-a+ 38]
veTopalaByate . etAnyasaMhatya yadA mahadAdIni saptavE .
kAlakarmmaguRopeto jagadAdirupAviSat . tatastenAnu-
vidDeByo yukteByo'Rqamacetanam . utTitaM puruzo ya-
smAt udatizWadasO virAw . etadaRqaM viSezAKyaM
kramavfdDEryaTottarEH . toyAdiBiH parivftaM praDAnenAvftaM
bahiH . yatra lokavitAno'yaM rUpaM BagavatohareH .
hiraRmayAdaRqakozAdutTAya salileSayAt . tamAviSya
mahAdevo bahuDA nirbiBeda Kam . niramidyatAsya praTamaM
muKaM vARI tato'Bavat . vARyAvahniraTonAse prARato
GrARa etayoH . GrARAdvAyuraBidyetAmakziRI cakzure-
tayoH . tasmAt sUryyo'nvaBidyetAM karRO SrotraM tato-
diSaH . nirbiBeda virAjastvagromaSmaSrvAdrayastataH .
tataozaDayaScAsan SiSnaM nirbiBede tataH . retastasmAdApa
AsanniraBidyata vE gudam . gudAdapAno' pAnAcca mftyu-
rlokaBayaNkaraH . hastO ca niraBidyetAM balaM tAByAM tataH
svarAw . pAdO ca niraBidyatAM gatistAByAM tatohariH .
nAqyo'sya niramidyanta tAByo lohitamABftam . nadyastataH
samaBavannudaraM samaBidyata . kzutpipAse tataH syAtAM
samudrastvetayoraBUt . aTAsya hfdayaM BinnaM hfdayAnmana
utTitam . manasaScandramAjAto budDirbbudDergirAM patiH .
ahaNkArastatorudraH cittaYcEttastato'Bavat . ete hya-
ByutTitA devA nEvAsyotyApane'Sakan . punarAviviSuH
svAni tamutTApayituM kramAt . vahnirvAcA muKaM Beje noda-
tizWattatovirAw . GrARena nAsike vAyurnodatizWattato-
virAw . akziRo cakzurAdityonodatizWattatovirAw .
hastAvindro balenEva nodatizWattatovirAw . vizRurgatyeva
caraRO nodatizWattatovirAw . nAqIrnadyo lohitena
nodatizWattatobirAw . kzuttfqByAmudaraM sinDurnodatizWa-
ttatovirAw . budDyA brahmApi hfdayaM nodatizWattatovi-
rAw . SrotreRa karRO ca diSonodatizWattatovirAw . tvacaM
romaBiroDaDyo nodatizWattatovirAw . retasA SiSnamA-
pastu nodatizWattatovirAw . gudaM mftyurapAnena nodati-
zWattatovirAwa . rudro'BimatyA hfdayaM nodatizWattato-
virAw . cittena hfdayaM cEttaH kzetrajYaH prAviSadyadA .
virAw tadEva puruzaH salilAdudatizWata . yaTA prasuptaM
hfdayaM prARendriyamanoDiyaH . praBavanti vinA yena no-
tTApayitumojasA . tamasmin pratyagAtmAnanDiyA yogavi-
vfttayA . BaktyA viraktyA jYAnena vivicyAtmani cintayet”
[Page1665-b+ 38]
iti BAgavate tftIyaskanDe zaqviMSADyAye kapinavacaH .
“prakftisTopi puruzonAjyate prAkftEgurREH . avikArA-
dakartftvAnnirguRatvAjjalArkavat . saeza yarhi prakfte-
rguRezvapi visajjate . ahaNkriyAvimUQAtmA karttAsmI-
tyaBimanyate . tena saMsArapadavImavaSo'Byetya nirvvftaH .
prAsaNgikEH karmmadozEH sadasanmiSrayonizu . arTehyavi-
dyamAne'pi saMsftirna nivarttate . DyAyato vizayAnasya
svapnonArTAgaBoyaTA . ataeva SanEScittaM prasaktamasatAM
paTi . Baktiyogena tIvreRa viraktyA ca nayedvaSam .
yamAdiBiryogapaTEraByasan SradDayAnvitaH . mayi BAvena
satyena matkaTASravaRena ca . sarvvaBUtasamatvena nirvereRA-
'prasaNgataH . brahmacaryyeRa mOnena svaDarmmeRa mahIyasA .
yadfcCayopalabDena santuzwomitaBuNmuniH . viviktaSaraRaH
SAntomEtraH karuRa AtmavAn . sAnubanDe ca dehe'-
smit na kurvvannasadAgraham . jYAnena dfzwatattvena prakfteH
puruzasya ca . nivfttabudDyavasTAnodUrIBUtAnyadarSanaH .
upalaByAtmanAtmAnaM cakzurekAgramAtmadfk . muktaliNgaM sadA-
BAsamasati pratipadyate . sato banDumasaccakzuH sarvAnuzyUvama-
dvayam . yaTA jalasTa ABAsaH sTalasTenAvadfSyate .
svABAsena taTA sUryyo jalasTena divisTitaH . evaM trivfda
haNkAro mUtendriyamanomayEH . svABAsErlakzito'nena sadA
BAsena satyadfk . BUtasUkzmendriyamanIbudDyAdizviha nidra-
yA . lInezvasati yastatra vinidro nirahaNkriyaH . manya
mAnastadAtmAnamanazwo nazwavanmfzA . nazwe'haNkaraRe drazwA-
vitta ivAturaH . evaM pratyavadfSyAsAvAtmAnaM pratipadyate
sAhaNkArasya dravyasya yo'vasTAnamanugrahaH . devahUtiruvAca .
puruzaM prakftirbrahman! na vimuYcati karhicit . anyonyo-
pASrayatvAcca nityatvAccAnayIH pramI! yaTA ganDasya mUmeSca-
na BAvo vyatirekataH . apAM rasasya ca yaTA taTA budDeH
parasya ca . akarttuH karmmabanDo'yaM puruzasya yadASrayaH .
guRezu satsuprakfteH kEvalyaM tezvataH kaTam? . kaccittattvA-
vamarSena nivfttaM BayaBulvaRam . anivfttanimittatvAt punaH
pratyavatizWate . SroBagavAnuvAca . animittanimittena
svaDarmeRAmalA tmanA . tIvrayA mayi BaktyA ca SrutasaMBftayA-
ciram . jYAnena dfzwatattvema vErAgyeRa balIyasA . tapoyu
ktena yogena tIvreRAtmasamADinA . prakftiH puruzasyeha da-
hyamAnA tvaharnniSam . tiroBavitrI SanakEragneryoni ri-
vAraRiH . BuktaBogA parityaktA dfzwadozA ca nityaSaH .
[Page1666-a+ 38]
neSvarasyASuBaM Datte sve mahimri sTitasya ca . yaTA
hyapratibudDasya prasvApobahvanarTakft . sa eva pratibudDasya na
vimohAya kalpate . evaM viditattvasya prakftirmayi mAna-
sam . yuYjatonApakurute AtmArAmasya karhicit . yadEva-
maDyAtmarataH kAlena bahujanmanA . sarvvatra jAtavErAgya
A brahmaBavanAn muniH . madBaktaH pratibudDArTomatprasAdena
BUyasA . niHSreyasaM svasaMsTAnaM kEvalyAKyaM madASrayam .
prApnotIhAYjasA DIraH svadfSA cCinnasaMSayaH . yat gatvA na
nivartteta yogI liNgavinirgame . yadA na yogopacitAsu-
ceto mAyAsu sidDasya visajjate'mba! . ananyahetuzvaTa me gatiH
syAdAtyantikI yatra na mftyuhAsaH” BAga0 3 ska0 27 a0
“yogasya lakzaRaM vakzye savIjasya nfpAtmaje! . mano yenEva
viDinA prasannaM yAti satpaTam . svaDarmAcaraRaM SaktyA vi
DarmAcca nivarttanam . dEvAllabDena santoza AtmaviccaraRArcca
nam . grAmyaDarmmanivfttiSca mokzaDarmaratistaTA . mitame-
DyAdanaM SaSvadviviktakzemasevanam ahiMsA satyamasteyaM
yAvadarTaparigrahaH . brahmacaryyaM tapaH SOcaM svADyAyaH pu-
ruzArcanam . mOnaM sadAsanajayaH saTiryyaM prARajayaH
SanEH . pratyAhAraScendriyARAM vizayAnmanasA hfdi . sva-
DizRyAnAmekadeSe manasA prARaDAraRA . vEkuRwalIlAmi-
DyAnaM samADAnaM taTAtmanaH . etEranyESca paTiBirmmanoduzwama-
satpaTam . budDyA yuYjIta SanakErjitaprARohyatAntritaH . SucO
deSa pratizWAmpa vijitAsanaAsanam . tasmin svastikamA-
sIna fjukAyaH samaByaset . prARasya SoDayenmAgaM pUraku-
mBakarecakEH . pratikUlena vA cittaM yaTAsTiramacaYcalam .
mano'cirAt syAdvirajaM jitaSvAsasya yoginaH . vAyvagni-
ByAM yaTA lohaM zmAtaM tyajati vE malam . prARAyAmErda
heddozAn DAraRABiSca kilvizAn . pratyAhAreRa saMsargAn
DyAnenAnISvarAn guRAn . yadA manaH suvirajaM yogena su
samAhitam . kAzWAM Bagavato DyAyet svanAsAgrAvalokanaH .
prasannavadanAmBojaM padmagarBAruRekzaRam . nIlotpaladalaSyAmaM
SaNKacakragadADaram . lamatpaNkajakiYjalkapItakOSeyavAsa-
sam . SrIvatsavakzasaM BrAjatkOstuBAsuktakanDaram .
mattadvirePakalayA parItaM vanamAlayA . parArdDahAravalayAki-
rIwANgadanUpuram . kAYcIguRollasocCroRiM hfdayAmBoja
vizwaram . darSanIyatamaM SAntaM manInayanavardDanam . apA-
cyadarSanaM SaSvat sarvalokagamaskftam . santaM vapasi kESore-
BftyAnugrahakAtaram . kArttanyatIrTayaSasaM puRyaSlokayaSaska-
[Page1666-b+ 38]
ram . DyAyedevaM samagrANgaM yAvanna cyavate manaH . sTitaM
vrajantamAsInaM SayAnaM vA guhASayam . prekzaRIye hitaM
DyAyet SudDaBAvena cetasA . tasmin labDapadaM cittaM
sarvAvayavasaMsTitam . vilakzyEkatra saMyuYjyAdaNge Bagavato
muniH! . saYcintayedBagavataScaraRAravindaM vajrANkuSaDvaja-
saroruhalAYcanAQyam . uttuNgaraktavilasannaKacakravAla-
jyotsnABirAhatamahadDfdayAnDakAram . yacCOcaniHsfta-
saritpravarIdakena tIrTena mUrdDnyaDikftena SivaH Sivo'BUt .
DyAturmmanaHSamanaSElanisfzwavajraM DyAyecciraM Bagavata
ScaraRAravindam . jAnudvayaM jalajalocanayA jananyA
lakzmyAKilasya suravanditayA viDAtuH . Urvo-
rniDAya karapallavarocizA yat saMlAlitaM hfdi viBo-
raBavasya kuryyAt . UrU suparRaBujayoraDiSoBamAnAvojo
niDI atasikAkusumAvaBAsO . vyAlambipItavaravAsasi
varttamAnakAYcIkalApapariramBinitambavimbam . nABIhadaM
BuvanakIzaguhodarasTaM yatrAtmayoniDizaRAKilalokapa-
dmam . vyUQaM harinmaRivfzastanayoramuzya DyAyet dvayaM
viSadahAramamUQagOram . vakzoDivAsamfzaBasya mahA-
viBUteH puMsAM manonayananirvvftimAdaDAnam . kaRWaYca
kOstuBamaReraDiBUzaRArTaM kuryyAnmanasyaKilalokanamaskf-
tasya . bAhUMSca mandaragireH parivarttanena nirRiktabA-
huvalayAnaDilokapAlAn . saMcintayeddaSaSatAramasahyatejaH
SaNKaYca tat karasaroruharAjahaMsam . kOmodakIM Bagavato
dayitAM smareta digDAmarAtiBawaSoRitakarddaBena . mAlAM
maDuvratavarUTagiropaGuzwAM cEtyasya tattvamamalaMmaRimasya kaRWe .
BftyAnukampitaDiyeha gfhItamUrtteH saYcintayedBagavatovadanA-
ravindam . yadvisPuranmakarakuRqalavalgitena vidyotitA-
malakapolamudAralAsam . yat SrIniketamaRiBiH parize-
cyamAnam BftyA svayA kuwilakuRqalavfndajuzwam . mInadvayA
SrayamaDikzipadabjanetram DyAyenmanomayamatantritOllasadBru .
tasyAvalIkamaDikaM kfpayA'tiGoratApatrayopaSamanAyanisf-
zwamakzRoH . snigDusmitAnuguRitaM vipulaprasAdam DyAye-
jiraM vitataBAvanayA guhAyAm . hAsaM hareravanatAKila-
lokatIvraSokASrusAgaraviSozaRamityudAram . saMmohanAya
racitaM nijamAyayAsya BUmaRqalaM munikfte makaraDvajasya .
DyAnAyanaM prahasitaM bahulADarozWaBAsAruRAyitatanu-
dvijakundapaMkti . DyAyet svadadrukuhareva sitasya vizRorBa-
ktyArdrayArpitamanA na pfTak divfkzet . evaM harO Bagavati
[Page1667-a+ 38]
pratilabDaBAvoBaktyAdravadDfdaya utpulakapramodAt . Ot-
kaRWyavAzpakalayA muhurardyamAnastaccApi cittavaqiSaM Sana-
kErvviyuNkte . muktASrayaM yadi tu nirvvizayaM viraktaM nirvvARa
mfcCati manaHsahasA yaTArcceH . AtmAnamatra puruze'vyavaDA-
namekamanvIkzate pratinivfttaguRapravAhaH . so'dyetayA cara
mayAmanasonivfttyA tasminmahimnyavasitaH suKaduHKabAhye .
hetutvamapyasati karttari duHKayoryatsvAtman! viDatta upa-
labDaparAtmakAzWaH . dehaYca tanna caramaH sTitamutTitaM vA
sidDo vipaSyati yato'Dyagamat svarUpam . dEvAdapetamuta dE-
vavaSAdupetaM vAsoyaTA parihftaM madirAmadAnDaH . deho'pi
dEvavaSagaH Kalu karmma yAvat svAramBakaM pratisamIkzata eva
sAsuH . taM saprapaYcamaDirUQasamADiyogaH svApnaM punarna Bajate
pravibudDavastu . yaTA putrAcca vittAcca pfTaNmartyaH pratIyate .
apyAtmatvenABimatAddehAdeH puruzastaTA . yaTolmukAdvi-
sPuliNgAdDUmAdvApi svasamBavAt . apyAtmatvenABimatA-
dyaTAgniH pfTagulmukAt . BUtendriyAntaH karaRAt praDAnA-
jjIvasaMjYitAt . AtmA taTA pfTagdrazwA BagavAn brahmasaM-
jYitaH . sarvvaBUtezu cAtmAnaM sarvaBUtAni catmani . IkzetA-
nanyaBAvena BUtezvapi tadAtmatAm . svayonizu taTA jyo-
tirekaM nAnA pratIyate . yonInAM guRavEzamyAt taTA-
tmA prakftisTitaH . tasmAdisAM svAM prakftaM devIM sadasadA
tmikAm . duviBAvyAM parABAvya svarUpeRAvatizWate” iti
BA0 3 ska0 28 a0 .
“devahUtiruvAca . lakzaRaM mahadAdInAM prakfteH puru-
zasya ca . svarUpaM lakzyate'BIzAM yena tat pAramArTikam .
yaTA sAMKyezu kaTitaM yanmUlaM tat pracakzate . Baktiyo-
gasya me mArgaM brUhi vistarataH praBo! . virAgI yena puru-
zo Bagavan! sarvatoBavet . Acakzva jIvalokasya viviDA
mama saMsftIH . kAlasyeScararUpasya parezAYca paraRya te .
svarUpaM vata kurbanti yadDetoH kuSalaYjanAH . lokasya mi
TyABimateracakzuzaSciraM prasuptasya tamasyAnASraye . SrAnta-
syaM karmmasvanuvadDyA DiyA tvamAvirAsIH sila yogaBA-
skaraH . SrImEtreya uvAca . iti mAturvacaH SlakzRaM prati-
nandya mahAmuniH . AnamAze kuruSrezWa! prItastAM karuRA-
rdritaH . SrIBagavAnuvAca . Baktiyogo bahubiDomArgE
rBavati! BAvyate . svaBAvaguRamArgeRa puMsAM BAvovimi-
dyate . aBisanDAya yadDiMsAM damBaM mAtsaryyameva vA .
saMramBI BidBadvagBAvaM mayi kuryyAt sa tAmasaH . vi-
[Page1667-b+ 38]
zayAnaBisanDAya yaSa ESvaryyameva vA . arccAdAvarccayed-
yomAM pfTagBAvaH sa rAjasaH . karmma nirhAramuddiSya
parasmin vA tadarpaRam . yajet yazwavyamiti vA pfTagBAvaH
sasAtvikaH . madguRaSrutimAtreRa mayi sarvaguhASaye .
manogatiravicCinnA yaTA gaNgAmBaso'mbuDO . lakzaRaM
Baktiyogasya nirguRasya hyudAhftam . ahEtukyavyavahi-
tA yA BaktiH puruzottame . sAlokyasArzwisAmIpyasA-
rUpyEkatvamapyuta . dIyamAnaM na gfhRanti vinA matsevanaYja-
nAH . saeva BaktiyogAKya Atyantika udAhftaH .
yenAtivrajya triguRAM madBAvAyopapadyate . nizevitA
nimittena svaDarmmeRa mahIyasA . kriyAyogena Sastena
nAtihiMsreRa nityaSaH . madDizRyadarSanasparSapUjAstutini-
banDanEH . BUtezu madBAvanayA satvenAsaNgamena ca . mahatAM
bahumAnena dInAnAmanukampayA . mEtryA cEvAtmatulyezu yamena
niyamena ca . ADyAtmikAnuSravaRAnnAmasaMkIrttanAcca me .
ArjavenAryyasaNgena nirahaNkriyayA taTA . madDarmmaRo guRE-
retEH parisaMSudDaASayaH . puruzasyAYjasAByeti SrutimAtra-
guRaM hi mAm . yaTA vAtaraToGrARamAvfNkte ganDaASayAt .
evaM yogarataM ceta AtmAnamavikAri tat . ahaM sarvezu mU-
tezu BUtAtmAvasTitaH sadA . tamavajYAya mAM matyuH kurute'-
rccAviqambanam . yo mAM sarvezu BUtezu santamAtpAnamISvaram .
hitvArccAM Bajate mOQyAt Basmanyeva juhoti saH . dvi-
zataH parakAye mAM mAnino BinnadarSinaH . BUtezu badDavEra-
sya na manaH SAntimfcCati . ahamuccAvacEdravyEH kriyayot
paSnayA'naDe! . nEva tuzye'rcito'rcAyAM BUtagrAmAvamAninaH .
arcAdAvarcayettAvadISvaraM mAM svakarmakft . yAvanna veda svahf-
di sarvaBUtezvavasTitam . AtmanaSca parasyApi yaH karotyanta-
rodaram . tasya BinnadfSomftyurvidaDe BayamulvaRam . aTa
mAM sarvaBUtezu BUtAtmAnaM kftAlayam . arhaTeddAnamAnAByAM
mEtryaBitrena cakzuzA . jIvAH SrezWAhyajIvAnAM tataH prA-
RaBftaH SuBe . tataH sacittAH pravarAH tataScendriyavfttayaH .
tatrApi sparSavediByaH pravarA rasavedinaH . teByo ganDavidaH
SrezWAstataH SabdaviQovarAH . rUpaBedavidastatra tataScoBayato-
dataH . tezAM bahupadAH SrezWAScatuzpAdastatodvipAt .
tato varRASca catvArastezAM brAhmaRa uttamaH . brAhmaRepyapi
vedajYohyarTajYo'ByaDikastataH . arTajYAt saMSayacCettA tataH
SreyAn svakarmakft . muktasaNgastatoBUyAn dogDAna DarmamAtmanaH
tasminmayyarpitASezakriyArTAtmA nirantaraH . mayyarzitAtmanaH
[Page1668-a+ 38]
puMsomayi saMnyastakarmaRaH . na paSyAmi paraM BUtamakarttuH
samadarSanAt . manasEtAni BUtAni praRamedbahu mAnayan .
ISvaro jIvakalayA pravizwo BagavAniti . BaktiyogaSca yo-
gaSca mayA mAnavyudIritaH . yayorekatareREva puruzaH pUruzaM
brajet . etadBagavatorUpaM vrahmaRaH paramAtmanaH . paraM pra-
DAmaM puruzaM dEvaM karma vicezwitam . rUpaBedAspadaM divyaM
kAla ityaBiDIyate . BUtAnAM mahadAdInAM yatoBinnadfSAM
Bayam . yo'ntaH praviSya BUtAni mUtErattyaKilASrayaH . sa-
vizRvAKyo'DiyajYo'sO kAlaH kalayatAM praBuH . nacAsyaka-
Sciddayito na dvezyo na ca bAnDavaH . AviSatyapramatto'sO
pramattajanamantakft . yadBayAdvAti vAto'yaM sUryyastapati yadBa-
yAt . yadBayAdvarzate devo BagaRo BAti yadBayAt . yadvana-
KatayoBItA latAScozaDiBiH saha . sve sve kAle'-
BigfhRanti puzpARi ca PalAni ca . sravanti sarito BI-
tAnotsarpatyudaDiryataH . agnirinDe sagiriBirBUrna majjati
yadBayAt . adodadAti SvasatAM padaM yanniyamAnnamaH . lokaM
svadehaM tanute mahAn saptaBirAvftam . guRABimAnino
devAH sargAdizvasya yadBayAt . varttante'nuyugaM yezAM vaSa eta-
ccarAram . so'manto'ntakaraH kAlo'nAdirAdikfdavyayaH .
janaYjanena janayan mArayan mftyunAntakam” BAga0 29 a0 .
<P>BagavadavatAra eva kapilaH sagarasantatIrhuNkAreRa BasmIcakAra
yaToktaM rAmA0 A0 40 a0 “yasyeyaM vasuDA kftsnA vA-
sudevasya DImataH . mahizI mADavasyEzA sa eza BagavAn
praBuH . kApilaM rUpamAsTAya DArayatyaniSaM DarAm .
tasya kopAgninA dagDA Bavizyanti nfpAtmajAH . pfTivyA-
ScApi nirBedo dfzwa eva sanAtanaH . sagarasya ca putrARAM
vinASo'dIrGadarSinAm” iti brahmavAkyamupavarRya rAmaM prati
viSvAmitreRoktam . “tataH prAguttarAM gatvA sAgarAH
praTitAM diSam . rozAdatyaKanan sarve pfTivIM sagarAtmajAH .
te tu sarve mahAtma no BImavegAH mahAvalAH . dadfSuH
kapilaM tatra vAsudevaM sanAtanam . hayaYca tasya devasya caranta
savidUrataH . praharzamatulaM prAptAH sarvete raGunandana! .
te taM yajYahanaM jYAtvA kroDaparyyAkulekzaRAH . Kanitra-
lANgalaDarA nAnAvfkzaSilADarAH . aByaDAvanta saMkrudDA-
stizWatizWeti cAvrupan . anmAkaM tvaM hi turagaM yajYiyaM
hftavAnAMsa . durneDastraM hi saMpAptAn DidDi naH sagarA-
tmajAn . SrutvA tadvacanaM tezAM kapilo raDunandana! .
rozeRa mahatAvizwo huNkAramakaromBuniH . tatastenAprameyeRa
[Page1668-b+ 38]
kapilena mahAtmanA . BasmarASIkftAH sarve kAkutsTa! sa-
garAtmajAH” . atra prAguttarAmiti BUmaDyasTalaNkApekzayA ta-
tsTAnasya taTAtvAt . vastutaH sidDeSaH kapilo'pi Ba-
gavadavatArasavaH . “paYcame kapilo nAma sidDeSaH kAla-
viplutam . provAcAsuraye sAMKyaM tattvagrAmavinirRRayam”
BA0 1, 3, 11 ukteH “sidDAnAM kapilo muniH” gI-
tokteSca agnyavatArakaTanantu kalpaBedABiprAyamitya-
viroDaH . sa ca pratyahaM tapeRiyarziBedaH “sanakaSca
sanandaSca tftIyaSca sanAtanaH . kapilaScAsuriScEva
voQuH paYcaSiKastaTA” brahmapu0 tarpaRamantraliNgAt .
“kapilaH piNgalaH piNgaH” ityamare piNgalaka-
pilayoH paryyAyatve'pi tayorIzadBedo'styeva ata-
eva suSrute “ata UrdDvaM vraRavarRAn vakzyAm ityu-
pakramya nIlaH pItaH haritaH SyAmaH karvuraH kfzRaH
raktaH kapilaH piNgalaH iti kapilapiNgalayorBe-
dena nirdeSaH . “vAtAya kapilA vidyut” si0 kO0 .
8 suSrutokte BUzikaBede “pUrvvamuktAH SukravizA mU-
zikA ye samAsataH . nAmalakzaRaBEzajyErazwAdaSa niboDa
me . lAlanaH putraka ityAdinA “Svetena mahatA sArDaM
kapilenAKunA taTeti viBajya! taddaMSopadravacikitsA
tatroktA yaTA “kapilena vraRakoTo jvaro granTyudgamastaTA .
kzOdreRa lihyAttriPalAM SvetAM cApi punarRavAm”
suSrutokte 9 lUtABede strI yaTA .
“viSvAmitro nfpavaraH kadAvidfzisattamam . vaSizWaM ko-
payAmAsa gatvASramapadaM kila . kupitasya munestasya la-
lAwAtsvedavindavaH . apatandarSanAdevamaDastAttIttsRavarccasaH .
lUne tfRe maharzIRAM DenvarTaM samBfte'pi ca . tato
jAtAstvimA GorA nAnArUpA mahAvizAH . apakA-
rAya varttante nfpasADanavAhane . yasmAllUnaMtfRaM prAptA
muneH prasvedavindavaH . tasnAllUteti BAvyante saNKyayA
tASca zoqaSa . kfcCrasADyAstaTA'sADyA lUtASca dviviDAH
smftAH . tAsAmazwO kfcCrasADyA varjyAstAvatya eva tu .
trimaRqalA taTA SvetA kapilA pItikA taTA . A-
lamUtravizA raktA kasanA cAzwamI smftA . tABirdazwe
SiroduH KaM kaRqUrdaMSe ca vedanA . Bavanti ca viSezeRa
gadAH SlEzmikayAtikAH . sOvarRikA svAjAvarRA jAlinye-
RIpadI taTA . kfzRAgnivarRA kAkARqA mAlAguRAzwamo
smftA . tABirdazwe daMSakoTaH pravfttiH kzatajasya ca . jvaro-
[Page1669-a+ 38]
dAho'tisAraSca gadAHsyuSca tridozajAH . piqakA vivi-
DAkArA maRqalAni mahAnti ca . SoPA mahAnto mfdavo
raktAHSyAvAScalAstaTA . sAmAnyaM sarvalUtAnAmetadAdaMSa-
lakzaRam . viSezaRakzaRaM tAsAM vakzyAmi sacikitsitam”
ityupakramya “AdaMSe piqakA tAmrA kapilAyAH sTirA
Bavet . Siraso gOravaM dAhastimiraM Bayameva ca” 10 govi-
Seze strI kapilAdAnaSabde vivftiH . kapilAnAM naraSrezWa .
Satasya PalamaSnute” BA0 va0 83 a0 . “kzatriyaScEva vftta-
sTo vESyaH SUdro'Ta vA punaH . yaH pibet kapilAkzIraM
na tato'nyo'styapuRyakft” prA0 vi0 Apa0 . “kApilaM yaH
pibecCUdro narakeRa vipacyate” prA0 vi0 Bavi0 pu0 tatra SU-
drasya kapilAkzIrapARaM mahApAtakaM tatpAnanizeDastu
kzatriyavESyayopIti BedaH . 11 nadIBede stro “kajjalA-
calaSElAttu pUrvasmin SuBaparvataH . SacyA saha purA reme
yatra SakraH sureSvaraH . tatpUrvasyAM mahAdevi! nadI
kapilasaMjYitA . tAM ca snAtvA narogaNgAsnAnajaM Pala-
mApnuyAt” kAlipu0 81 a0 12 kapilapuzmAyAM SiMSa-
pAyAM strI rAjani0 . 13 reRukARAmaganDadravye 14 puRqa-
rIkadiggajastriyAYca hArA0 15 gfhakanyAyAM 16 SiMSapA-
mAtre 17 rAjanIto ca strI rAjani0 . kapilavarRRAyAM
striyAM tu wAbeva varRRavAcitve'pi anudAttatvABAvAt
“nodvaheta kapilAM kanyAm” manuH kukkurajAtistriyAntu
jAtitvAt NIz . kUrmmaviBAge nErftadiksTe 18 deSa-
Bede pu0 “nErftyAM diSi deSAH” ityupakranya “kapilanA-
remuKAnarttAH” iti vfha0 saM0 . atra kapilanArImuKa
ityekaM nAma ityanye .
<LEND>
