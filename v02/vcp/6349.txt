<L>6349<pc>0604,a<k1>AKyA<k2>AKyA
AKyA¦ strI A + KyAyate anena A + KyA--aN . saMjYAyAM
rUQenAmni vAcakaSabde . “paScAdumAKyAM sumuKI jagAma” kumA
nAma ca “yena svIyapadArTasya muKyataH pratipAdane . Kottara-
prayamApekzA tannAma syAttadarTakamiti” SabdaSa0 uktalakzaRakam
“yat prAtipadikaM nAma tannAmno nAtiricyate” iti ca tatro
ktaM “yAdfSaSabdena svopasTApyayadarTamuKyaviSezyakAnvayaboDArTaM
svottarapraTamAviBaktirapekzyate tAdfSaH Sabda eva tadarTakaM
nAma . GawAdayohi SabdAH praTamAntatvena niScitA eva
svArTamuKyaviSezyakaM boDamutpAdayanti natvanyaTA na hi
Gawa ityAdita iva GawAdityAdito'pi zawAdimuKyaviSe-
zyakaH subarTasaMKyAderavagamaH . pItapawetyAdikaH samAso'pi
svottaraM praTamApratisanDAnadaSAyAmeva pawAdimuKyaDarmmi
tAkasya pItAdyanvayaboDasya janakaH ataeva “nApadaM prayu-
YjIteti” vfdDAH . padaM viBaktyantaM pItapawarUpamityAdAvapi
nAvAntaravAkyArTaboDapUrvvako mahAvAkyArTaboDaH pawA-
dinAmnaH praTamAntatvABAvena tadarTe pItAdyanvayaDiyaH
pUrvvamasamBavAt viSizwavESizwyAbagAhitayA pramARAntareRa
pawaDarmmikapItaniScayAdapi tatra samBavAt . nacAnyonya-
parasparAdinAmasvavyAptiH “eByaH praTamA nABiDIyate” iti
[Page0604-b+ 38]
vfdDEH smaraRAditi vAcyaM mallAMByAmanyonyaM hanyata ityAdO
mallayoH parasparakarttfkahananakarmmatvAnvayAnuroDena tezAmapi
praTamAntatvAdanyaTA sakarmmakasya hanterBAvAKyAtasAkANkza-
tvAnupapatterakarmmakasyEva DAtostaTAtvAt” . tena nyAya-
mate praTamAntamuKyaviSezyakaSAbdaboDasvIkAreRa taTAtvaM vEyA-
karaRAdimate tu na taTA “BAvapraDAnamAKyAtaM sattvapraDAnAni
nAmAnIti yA0 ukteH BAvapraDAnatve nEva boDaH taTAca “arTa
vadaDAturapratyayaH prAtipadikaM” “kfttadDitasamAsASceti” pA0
ukta lakzaRaM prAtipadikameva nAmetyaBiDIyate ataevoktam
“uRAdyantaM kfdantaYca tadDitAntaM samAsajam . nAmasaMjYA
Bavettasya svAdyutpattistaduttaram” tacca nAma caturviDam “rUQaYca
lakzakaYcEva yogarUQaYca yOgikam . taccaturdDA pare rUQayOgikaM
manvate'Dikam” SabdaSa0 vyAKyAtaM ca svayameva jagadI-
Sena . “niruktaM nAmaviBajate . rUQaYcetyAdi tat nAma .
catrayamavaDAraRArTaM tena kiYcinnAma kvacidarTe rUQa-
meva yaTA gopraBftO gavAdi gamerqo dABAByAM nurDewa-
iccetyAderORAdikapratyayasya SaktiviraheRa yOgikatva-
virahAt . kiYcillakzakameva yaTA tIrAdO gaNgAdi, Adya-
vyutpattyA pUravattIre SaktigrahasyAviSizwatve'pyAjAnika-
prayogApattyA tadaprAmARyakalpanAt SakteH pUrvvapUrvvaprayoga
niyatatvAt . kiYcidyogarUwameva yaTA paNkajAtapadmAdO
paNkajAdi “kiYcit yOgikameva yaTA pAkakartrAdO pAca-
kAdi . rUQayOgikaBapyaDikaM nAma yaTA maRqapamahA-
rajatAdi tadDi kadAcidavayavavfttyA yogArTameva kadAcicca
samudAyaSaktyA rUQArTamevABiDatte ityaparezAmmatam .
gOrvvAhIka ityAdO tu SakyArTasadfSatvAvacCinnaboDakatayA
gORaM gavAdipadaM gosadfSAdO lakzakameva na tu tatoBidyate”
tatra rUQAdilakzaRAni tatrEvoktAni yaTA “rUQaM saNketava-
nnAma sEva saMjYeti kIrttyate . nEmittikI pAriBAzikyOpA-
Dikyapi tadBidA . yannAma yAdfSArTe saNketitameva na tu
yOgikamapi tadrUQaM yogarUQantu paNgajAdikaM na taTA
rUQanAmEva ca saMjYApadenABilapyate na tu rUQAdivat
saMjYApi nAmno'vAntaraBedaH, yena viBAgavyAGAtaH syAt .
saMjYAyASca trayoBedAH nEmittikI pAriBAzikI OpA-
DikI ceti . pAcakapAWakAdayastu na saMjYAH saNketaSUnyatvA-
diti ye tu rUQasya nAmnaScaturvviDatvamAhustanmatamunyasyati .
jAtidravyaguRaspandErDarsEH saNketavattayA . jAtiSabdAdi-
Bedena cAturvviDyaM pare jaguH . gogavayAdInAM gotvAdi
[Page0605-a+ 38]
jAtyA paSvAQyAdInAM lANgUlaDanAdidravyeRa DanyapiSu-
nAdInAM puRyadvezAdiguRena calacapalAdInAYca SabdAnAM
karmmaRAvacCinnaSaktimattvAccAturvviDyajeva rUQAnAmiti .
yaduktaM daRqAcAryyEH “SabdEreva pratIyante jAtidravya-
guRakriyAH . cAturvviDyAdamIzAstu Sabda uktaScaturviDa”
iti tadetajjvaqamUkamUrKAdInAmanyaSUnyAdInAYca SabdA-
nAmaparigrahApattyA parityaktamasmABiH . nEmittikasaMjYAM
lakzayati . jAtyavacCinnasaNketavatI nEmittikI matA .
jAtimAtre hi saNketAdvyakterBAnaM suduzkaram . yannAma
jAtyavacCinnasaNketavat sA nEmittikI saMjYA yaTA gocEtrA
diH sA hi gotvacEtratvAdijAtyavacCinnameva gavAdikama-
BiDatte na tu gotvAdijAtimAtraM gopadaM gotve saNke-
titamityAkArakagrahAtgAmAnayetyAdO gotvAdinA gavA-
deranvayAnupapatteH ekaSaktatvagrahasyAnyAnuBAvakatve'tiprasa-
NgAt . nanu gAmAnayetyAdO gotvAdikarmatAkatvenEvAnaya-
nAderanvayaDIrgotvAdiSaktatvena padajYAnasya gotvAdyanvaya-
budDiM pratyeva hetutvAt subarTakarmmatvAdO KASrayavfttitvasamba-
nDenEva prakftyarTasya gotvAdeH sAkANkzatvAt gavAdikarmatA-
katvena boDastUttarakAlamokzepAt karmatvaM govftti gotvanizWa-
karmatAtvAt AnayanaM govfttikarmmatAkaM gotvavfttikarmatAkatvA-
dityAdyanumAnasAmrAjyAt . na ca vastugatyA yadgotva-
SaktatvaM tajjYAnasya hetutve gopadaM jAtiSaktamityevaM
grahAdapi SudDagotvasyAnvayavoDApattiH gotvatvAvacCinnaSakta-
tvaprakArakajYAnatvena taTAtve ca lAGavAdgotvAvacCinnaSakta-
tAprakArakajYAnatvenEva hetutvaM gotvatvAdyapraveSAditi vAcyam
gopadaM gotvaSaktamityAkArajYAnatvena hetutAyAM SudDasyEva
gotvasya vizayitAsambanDena Saktya'Se viSezaRatvena gotvatvA-
dipraveSagOravasyAyogAt . na hi sasavAyAnyasazvanDena
jAteH prakAratAyAM DarmmAvacCinnatvaniyamomAnABAvAt
ayaM gOrityAdivyavasAyottaramimaM gotvena jAnAmItyA-
kAre tasya jYAtatAliNgakAnumAne'nuvyavasAye vA vyaBi-
cArAcca prAganupasTityA gotvatvAdestatropanayAyogAt .
etena jAterniravacCinnaprakAratvasya sanavAyasaMsargAvacCi-
nnatvaniyamAt kevalasya gotvAdeH SaktyaMSe vizayatayA
subarTakarmmatvAMSe ca paramparayA prakAratvAyoga ityapi pratyuktam
uktasTala eva vyaBicArAt . nacEvaM kAlogOH padaM
gOrityAdipratyayo'pi pramA syAt kAlikAdisambanDena
gotvAdimati tatprakArakatvAditi vAcyaM kAlikAdi-
[Page0605-b+ 38]
sambanDena gotvAdeH prAmARyasya gotvatvAdyavacCinnaprakAra-
tAgarBatvena tAdfSamateH pramAtvAyogAt anyaTA Gawa-
tvAdijAteH saMsTAnasamavetatvamate saMyogoGawa ityAdipra-
tIteH samavAyena pramAtvasya durvvAratApatteH SAbdasyeva
pratyakzasyApi kAlogOrityAdiboDasya niyamatogavAdya-
BedAvagAhitvEnEvApramAtvasamBavAcceti BawwamatAnuvarttinaH .
tanmandaM vinApyAkzepaM gAmAnayetyAditogavAdikarmmatA-
katvenAnayanAderanvayaboDasyAnuBavikatvAt gOrgacCatItyAdO
SudDagotve gatimattvAdyanvayasyAnuBavenAsparSanAt gotvatvA-
dyanupasTityA ca gotvaM gacCatItyAdyanumavasyAsamBavAt
svASrayavfttitvasambanDena gatimattvAdihetunA gavAdO
sAkzAtsambanDena gatimattvAdyAkzepasya vyaBicArAdidozeRa
duHSakatvAcca . etena karmmatvAdO gotvAdeH svASraya
vfttitvasambanDenAnvayaboDottaraM karmatvasya gotvavfttitvaM
govfttitvaM vinAnupapannamityanupapattiDIsahakftena gAmityA-
divAkyenEva karmatvaM gavIyamityOpAdAnikogavAdivyakte-
rboDa iti SrIkaramatamapyanAdeyaM miTovirudDAByAM SAbda-
tvArTApattitvAByAmavacCinnaboDasyAlIkatvena SabdAnupa-
pattiByAM samBUya taTAviDOpAdAnikaboDasya jananAyo-
gAcca . yattu gOrjjAyate gOrnaSyati sarvvatra gotvAdi-
jAtiSaktenEva gavAdipadena lakzaRayA gotvAdiviSizwA
vyaktirboDyate vyaktInAM bahutvenAnyalaByatvena ca tatra
SakterakalpanAt tAtparyyAnupapatterapi lakzaRAyA vIjatvAt
yadAhurmaRqanAcAryyAH “jAterastitvanAstitve na hi kaSci-
dvivakzati . nityatvAllakzaRIyAyAvyakte ste hi viSezaRe” iti
tadapi tucCaM vyaktivinAMkftAyAM gotvAdijAtO gavAdipadasya
muKyaprayogABAvena tanmAtrasyASakyatve tadvati gavAdO
lakzaRAyA vaktumaSakyatvAt SakyasambanDasyEva lakzaRAtvAt .
na ca goranyo mahiza ityAdO paYcamyarTe'vaDitve pratiyo-
gitve vA svAvacCedyatvasambanDena SudDasya gotvAderanvayAttaTA-
viDasTala eva jAtO muKyaprayogaH tatra paYcamyAH svArTe-
'vaDitvAdO svanizWagotvAvacCedyatvasaMsargeRa prakftyarTasya
gavAderanvayaboDakatvAt anyaTA gogotvayorBaktiSaktiByAM
gopadena boDane vfttidvayayOgapadyApatteH vastutaH SudDasya
gotvAdeH SAbdaDIprakAratAyAHsamavAyAvacCinnatvaniyamAtta-
syAvaDitvAdO svAvacCedyatvAdisambanDenAnvayodurGawaRva .
dravyaM Gawa ityAdipratIteH samavAyena pramAtvAnuroDAdGawa-
tvajAternAnAtvopagamAditi . praBAkArAstu gotvaSaktatvena
[Page0606-a+ 38]
jYAta’ padaM tAdrUpyeRa goSAbdatvAvacCinnaM pratyeva heturatogo-
tvaSaktigrahAnna gotvena gavayAde! na vA dravyatvAdinA gora-
nvayaDiyo'tiprasaNgaH . nacEvaM jAteriva vyakterapi Sakya-
tvamAvaSyakaM na hi gavadipadasya SakyatvaM janyatvamapi tu
janyaSAbdaDIvizayatvaM tacca gotvasyeva gorapyaviSizwaniti
vAcyaM gavAdipadaDarmmikasvaSaktatAjYAnatvAvacCinnaSAbdaDI-
janakatAvacCedakatvena gotvAdereva gavAdipadaSakyatvAt
gotvaSaktatApekzayA goSaktatvasya gurutayA tajjYAnatvasya
SAbdaM prati jagakatAnavacCedakatvAt . ataevAnvaya-
budDerAtmasvAtmatvAdyavagAhitve'pi na tezAM padaSakya-
tvam . astu vA gotvAdiSaktatvena jYAtaM padaM gotvA-
diSAbdatvAvacCinnaM pratyeva hedurvviSezyatayA tAdfSaSAbdaM
prati samavAyena gotvasya niyAmakatvakalpanAcca nAtiprasaNgaH
gotvAdinA gavAderiva gavayAdergotvAdinAnvayaboDatvAva-
cCinnaM pratyapi vinigamakABAvena gotvAdiSaktijYAnatvena
hetutvamapekzya gotvaSAbdatvAvacCinnaM pratyeva gotvasya tacCakta-
tvajYAnasya ca dvayoH kAraRatAyAmeva lAGavAt vastuto-
gotvaSAbda' prati gotvaSaEjYAnameva heturnatu gotvamapi
jAtivyaktyostulyavittivedyatvaniyamAdeva gIvyaktInAnta-
duvizayatvasidDeH pramARavirahAdeva gotvAdinA gavayAdi-
vizayatvasya tatrAsidDeSca . yadyapi jAtervvizayatvaM
tatsamavAyivyaktivizatayA nirUpitamiti na vyAptirgo-
tvAdyAlocane kAlogotvavAnityAdiboDe ca vyaBicArAt
nApi jAterniravacCinnaprakAratAyAstaTAtvaniyamaH gOrayami-
tyAdijYAnasya pratyakze gotvenemaM jAnAmItyAkAre taTAtvA
ttaTApyanvaMyaboDasya niravacCinnagotvAdiprakAratvaM gavAdi-
viSezyatAnirUpitameveti vyAptistAdfSaviSezyatAkatvaM
vinA SudDasya gotvAderanvayabIDenAsparSanAt gurURAM gotvena
gavayAdiboDasyAlIkatvAt . ataeva gavAdyaMSe gotvAdi-
prakArakaboDaH samavAyeneva sambanDAntareRApi tatprakArakaH
syAdgotvaprakAratAyAM goviSezyatAkatvasyeva samavAyAvacCinna-
tvasyApi vyAptibalena sidDAvapi sambanDAntarAvacCinnatvasya
pramARaviraheRAsidDeH . evaYca gotvAdiSaktijYAnatvena
janakatAyAM vizayatAvacCedakatvAdgotvAdireva gavAdipada-
syArTaH gavAdo tadvyavahArastu tAdfSAvacCedakaDarmma vattva-
prayuktogORaH . nacEvaM gamyAdiDAtorapi gatyAdO
SaktirnasyAdgatitvAdiSaktijYAnAdeva tAdrUpyeRa gatyAdergamyA-
diDAtutoboDasamBavAditi vAcyaM gurURAM gatitvAdeH
[Page0606-b+ 38]
saMsTAnAvyaNgyatvena jAtitvAsamBavAt uttarasaMyogAdyavacCi-
nnakriyAtvAdyupADirUpe ca tatra svaxpataH SaktigrahA-
yogAt saKaRqasya niravacCinnaprakAratvABAvAt nirukta-
kriyAtvatvAvacCinnaSaktatAjYAnatvena hetutAmapekzya laGutayA
tAdfSakriyAtvAvacCinnaSaktimattvajYAnatvenEva taTAtvOcityAt
gurutvAdiprayojyasya patanatvAderaKaRqatve patyAdiDAtUnA-
ntatra Saktatve'pi kzatyaBAvAcca paSvAdipadAnAmapi lomava-
llANgUlAdiparyyavasite paSutvAdimAtre na Saktistatra vftti-
grahottaraM tanmAtrasyEvAnuBavena tadASrayasyAlABAt
lomAdInAM svASrayatulyavittivedyatvasya lomavallANgUla-
vAn deSa ityadyanuBave vyamicArAditi prAhuH”
tatra pariBAzikI opADikI ca tatrEva lakzitA yaTA
“uBayAvfttiDarmmeRa saMjYA syAt pariBAzikI . OpA-
DikI tvanugatopADinA yA pravarttate . uBayAvfttiDarmA-
vacCinnasaNketavatI saMjYA pAriBAzikI yaTAkASaqitTAdiH
sA hi dvitIyAvfttinEva SabdAdinA rUpeR tadASraya-
maBiDatte nacAkASAdipadasya gaganAdO niravacCinnEva
SaktiH pawAdipadasyApi pawAdO tAdfSaSaktyApatteH pawe
Saktamapri pawapadaM na pawatvAvacCinne SaktimadityAdigrahottaraM
tataH pawatvaviSizwasyAnanuBavAdavaSyaM tacCaktiravacCinneti
cet Sabdavati SaktamapyAkASapadaM na SabdavattvAvacCinna-
SaktimadityevaM grahadaSAyAmAkASAdipadAnna Sabdavattvena
gaganasya pratItiratastasyApi SabdavattvAvacCinnEva tatra
Saktiriti viBAvyatAm . etena pawatvAdyupalakzite
DarmmiRyeva Saktigrahasya tAdrUpyeRa pawAdyanuBavaM prati
hetutvAnmAstu pawAdipadasyApi pawatvAdyavacCinne SaktiH .
parantu pawatvAdyupalakzitavyaktizveveti SiromaRyuktramapi
pratyuktaM Sabdopralakzite DarmiRi SaktigrahAdevAkASAdi-
padAttadaMSe nirvvikalpakAtmakasmaraRamanvayAnuBavaScotpadyata
iti tu nAnuBavikaM na vA yOktikam . yA cAnugato-
pADyavacCinnasaNketavatI saMjYA sA tvOpADikI yaTA
BUtadUtAdiH sA hi sacetanAvfttiviSezaguRavattvavArttA-
hArakatvAdyanugatopADipuraskAreREva pravarttate SabdAdistu
saKaRqatvenopAGirapi nAnugatodvitIyAvfttitvAdataH pAri-
BAzike gaganAdipade nAtiprasaNgaH . GawatvAdeH saMsTA-
navfttitvamate yadi GawAdipadaM vilakzaRasaMsTAnavattvena Sakta
tadOpADikameva yadi ca paramparayA vElakzaRyavattvena . tadA
nEmittikameva . vastutaH sAmAnyasya SAbdabudDO svarUpataH
[Page0607-a+ 38]
prakAratvaM samavAyenEvetyagihitaM prAgiti” . lakzakalakzaRa
muktaM tatrEvaM “yAdfSArTasya sambanDavati Saktantu yadBavet .
tatra tallakzakaM nAma tacCaktiviDuraM yadi . yAdfSArTasambanDavati
yannAma saNketitaM tadeva tAdfSArTelakzakaM yadi tAdfSArTeSakti-
SUnyaM Bavet . sEnDApAdayaSca SabdAsturagAdisambanDini lakzakA
api lavaRAdAviva turagAdAvapi SaktAevAgaNgAdayastu tIrA-
dAvasaNketitAH tatsambanDinIrAdiSaktatvena gfhItAeva tIrAdya-
nvayaM boDayantIti tatra lakzakA eva . SaktatvepUrvvapUrvvaprayuktatvA-
patteH tasya tadvyApyatvAt kayaYcittIrAdisambanDitvena gfhI-
tAdapi gaNgAdipadAttIrAderanvayAboGena tIrAdyaSaktatve sati
tatsambanDitAmAtrantu na lakzaRA gaNgAgaNgAyAM Goza
ityAdAvapi gaNgAgaNgetiBAgasya niruktalakzaRAyAH
sattvena vEyarTyAzAvaprasaNgAcca . etena tIrAdyaSaktatve sati
tIrAdiparatvaM tIrAdisambanDyanuBAvakatvaM vA tallakzakatva-
mityapi pratyuktam apaBraMSasyApi lakzakatvApAtAcca nacezWA-
pattiH SaktilakzaRAnyataravfttimattve tasya sADutApatteH pada-
sADutAyAM vfttimattvasyEva tantratvAt . kiYcAnuBAvakatvaM
yadyanuBavasyopaDAyakatvaM tadA GozAdipadasAkANkzasya
gaNgAdipadasya tIralakzakatA na syAt tena tIrasamba-
nDino nIrasyAnuBavAnarjjanAt svarUpayogyatvantu gaNgA-
yAmiti vAkyasya durvvAraM tasyApyAGeyatADarmikanIrAnu-
BavaM prati nIrArTakanAmottarasaptamItvena taTAtvAt
nIrADeyatvasya ca nIrasambanDitvAnapAyAt . nanu vAkya-
mapi lakzakaM Bavatyeva kaTamanyaTA citragusamudAyasya
lakzaRayA citragosvAminAM boDaH kaTaM vA gaBIrAyAM
nadyAM Goza ityAdO gaBIranadItIrasya na hi tatra
nadIpadaM tIralakzakaM gaBIrAyAmityasyAnanvayApatteH na hi
tIraM gaBIraM nApi gaBIrapadam . taTA nadyAmityasyAyogyatA-
patteH nApi tIraM nadI tasmAdvAkyameva tatra gaBIranadItIrala-
kzakamiti mImAMsakAH tanna gaBIrAyAM nadyAmiti viBaktya-
ntaBAgasya tAdfktIralakzakatve GozAdyADeyanvena tadanvayA-
nuprapatteH samAsAdanyatra nAmArTayorBedAnvayasyAvyutpanna-
tvAt . etena tAdfSatIravfttitAyAmeva tadBAgasya lakzaRa-
yApi na nistAraH tAdfSatIravftteSca lakzyatve GozAdAva-
Bedena tadanvayAyogaH samAsaBinnasTale nAmArTayoraBe-
dAnvaye tAmnoH samAnaviBakikatvasya tantratvAt . na ca
gaBIrAyAM nadIti BAgasyEva tAdfkatIralakzakatvam . tadarTe
viBaktyarTa syAnanvayApatternahi sa BAgaH prakftiryena tadarTe
[Page0607-b+ 38]
viBa tyarTasyAnvayaH syAt gaBIrAyAM nadIM vrajetyAdito-
'pi gaBIranadItIrakarmmakatvAdiboDApattestadBAgasya vAkyA-
danyatvAcca tasmAdgaBIrApadaM nadIpadaM vA tatra gaBIranadItIra
lakzakaM padAntarantu tatra tAtparyyagrAhakamiti sidDAnta-
vidaH . cawpawAdyanukaraRasya huMPaqAdistoBasya ca
svAnuBAvakatvamapaBraMSAnAmiva SaktiBramAdeva . gOrvvAhIka
ityAdO tu SakyArTasadfSatvAvacCrinnaboDakatayA gORaM
gavAdipadaM gosadfSAdO lakzakameva na tatoBidyate” . tasya
viBAgo'pi darSitastatrEva . “jahatsvArTAjahatsvArTanirUQA-
DunikyAdikAH . lakzaRA viviDAstABirlakzakaM syAdane-
kaDA . kAcillakzaRA SakyAvfttirUpeRa boDakatayA-
jagatsvArTetyucyate yaTA tIratvAdinA gaNgAdipadasya .
kAcicCakyalakzyoBayavfttinA SakyavfttinEva vA rUpeRA-
nuBAvakatvAdajahatsvArTA yaTA dravyatvAdinA nIlaGawa-
tvAdinA ca Gawapadasya . kAcitlakzyatAvacCedakIBUtatattadrU-
peRa pUrvvapUrvvaM pratyAyakatvAt nirUQA yaTA AruRyA-
diprakAreRa tadASrayadravyAnuBAvakatvAdaruRAdipadasya .
kAcicca pUrvvapUrvvaM tAdrUpyeRApratyAyakatvAdADunikI yaTA
GawatvAdinA pawAdipadasya . AdinA SakyasadfSatvaprakAreRa
boDakatayA gORyupagfhyane yaTA agnirmARavaka ityA-
dAvagnisadfSatvAdinA agnyAdipadasya . tadevaM viviDa-
lakzaRAvattvAllakzakaM nAmApi jalatsvArTAdiBedAdanekaviDa-
mityarDaH . syAdetat yadi tIrAdilakzakatayA gaNgAdi-
padasya jYAnaM tIrAdyanuBave BavedDeturBavedapyuktakrameRa lakza-
kARAM viBAgaH natvetadasti tIrAdyanvayaboDaM prati tIrAdi-
SaktetvenEva padajYAnasya lAGavena hetutayA lakzakARA
mananuBAvakatvAt gurURAm agnO SEtyaM spfSedityAdO Sakyena
dahanAdineva gaNgAyAM Gova ityAdO lakzitena tIrA-
dinA sArdDaMmagfhItAsaMsargakasyEva saptamyarTADeyatvAderanvaya-
boDapravizwatvAditi cenna prakftyarTAvacCinnasyEva pratyayArTasya
Darmyantare'nvayabudDervyutpannatayA tIrAdyaviSezitasya subarTADe-
yatvAderGozAdAvAnvayaboDAyogAt . na ca SaktasyEva padasya
svasAkANkzapadAntaropasTApyArTAnvitasvArTaDarmikAnvayabIDaM
prati hetutvAtnAnvayabudDO lakzyArTasya praveSaH kuntAH
praviSantotyAdO lakzyasya kuntaDarAderanvayaviSezyatAnupapatteH
kumatiH paSurityAdO lakzyArTayormiTo'nvayaboDasyApyA-
nuBavikatvAcca tasmAcCakteriva Bakterapi jYAnamanuBAvakaM
Bavatyeva kAryyatAvacCedakasya saNkocAcca na vyaBicAraH” .
[Page0608-a+ 38]
lakzaRABedena lakzakaSabdaBedA bahavaH lakzaRABedASca
sA0 da0 darSitAH lakzaRaSabde vivftiH . tatra yogarUQalakza-
RamuktaM SabdaSa0 . “svAntarniviSizwaSabdArTasvArTayorboDakf-
nmiTaH . yogarUQaM na yatrEkaM vinAnyasyAsti SAbdaDIH .
yannAma svAvayavavfttilaByArTena samaM svArTasyAnvayaboDa-
kft tannAma yogarUQaM yaTA paNkajakfzRasarpADa-
rmmAdi tadDi svAntarnivizwAnAM paNkAdiSabdAnAM vfttila-
Byena paNkajanikartrAdinA samaM svaSakyasya padmAderanvayAnu-
BAvakam . paNkajamityAditaH paNkajanikartf padmamityanuBavasya
sarvasidDatvAt . iyAMstu viSezoyadrUQamapri maRqaparaTakA-
rAdipadaM yogArTavinAkftasya rUQyarTasyeva rUQyarTavinA-
kftasyApi yogArTasya boDakaM, maRqape Sete ityAdO
yogArTasya maRqapAnakartrAderiva maRqapaM BojayedityAdO
samuditArTasya gfhAderayogyatvenAnvayAboDAt . yoga
rUQantu paNkajAdipadamavayavavfttyA rUQyarTameva sasudAyaSaktyA
cAvayavalaByArTamevAnuBAvayati natvanyaM vvutprattivEci-
ttyAttaTEva sAkANkzatvAt . ataeva paNkajaM kumudami-
tyatra paNkajanikartftvena, BUmO paNkajamutpannamityAdO ca
padmatvena paNkajapadasya lakzaRayEva kumudasTalapadmayorboDa
iti vArttikam . nanu puzpaM paNkajetyAdO paNkajAderanvaya-
syAboDAt boDAcca paNgajapuzpamityAdO nirviBaktikena
paNkajAdipadenopasyApyArTasyAnvayaDIsAmAnyaM pratyeva tAdf-
SapaNkajAdipadottaraSabdopasTApyatvaM tantram evaM puzpaM paNka-
jamityAdO anvayaboDadarSanAttadanuroDena saviBaktikapaNka-
jAdipadopasTApyArTAnvayaboDaM prati svasamAnaviBaktika-
padopasTApyatvaYca atastadupasTApitasya paNkajAtAdeH kaTaM
padAntarAnupasTApite padmAdAvanvaya iti cedapaNkajavfttiH
mattetyAdO sKaladakzarasaMSoBi taruRyA muKapaNkajamityAdO
ca vyaBicArAduktavyutpatteH saNkoceneti gfhARa . na ca
Denupadasya DAnakarmmatvaviSizwAyAM gavIva paNkajAdipadasyApi
paNkajAtatvAdiviSizwapadmAdO rUQirevAstu na tu yoga-
rUQiriti sAmpratam anyatra kxptaSaktikemyaH paNkajanyAdi-
padeBya evAkANkzAdisAcivyena paNkajanikartftvAderlABa-
samBave tadviSizwasya padmasya guroH samudAyASakyatvAdananyA-
laByasyEva SabdArTatvAt . yadyapi kartfvAcakaqapratyaya eva
padmatvaviSizwasya lakzaRayA lABasamBavAnna paNkajaBAgasya tatra
SaktirucitA prakArAntarAlaByasyEva SabdaSakyatvamityuktatvAt
kftivarttamAnatvayorivEkapadArTayorapi kartfpadmayormiTo'-
[Page0608-b+ 38]
nvayasya samBavitvAt taTApyavayavArnA Sakteragrahe grahe'pi
vA padmAdO tadarTasyAnvayaDIviroDiDIdaSAyAM paNkajamastI-
tyAditaH padmamastItyAdyanuBAvArTamavaSyampadmatvAdiviSizwe
paNkajAdiBAgasya rUQirupeyA itaraTA prakftyarTAvacCinna-
syEva pratyayArTasya padArTAntareRAnvayasya vyutpannatayA qapratya-
yopasTApitasyApi padmasyAstitvAdinA sahAnvayAnupapatteH
ataeva paNkajAdipadAdgfhItaSaktikasya puMsaH paNkajamastI-
tyAdito jAtvapi karttAstItyAkArakonAnvayaboDaH pratyaya-
mAtropasTApyasya kartturanyatrAnvaye nirAkAqkzatvAditi
vakzyate . kiYcEvamekAkzarakozAvaDftaSaktikAnAM kaKAdi-
pratyekavarRAnAmeva nirUQalakzaRayA tattadarTAnuBAvakatvasa-
mBavAdakanaKAdisamudAyasyApi tattadarTe SaktirvvilIyeta
kAdipratyekavarRRasya SaktigrahaM vinApi akAdiSabdAdakA-
deranuBavArTaM tatra samudAye SaEriti tu prakfte'pi
samAnaM qAdipratyayamAtrasya padmAdO vfttimattvAgrahepi
paNkajAdisamudAyAt padmAderanuBavasya sarvvasidDAt . nacEvaM
citragurityAdAvapi citragoKAmyAdO samudAyasya Sakti-
prasaNgaH samAsatvasyAviSizwatvAditi vAcyam agfhItA-
vayavavfttikasya puMsastato'rTAnaDigamenAvayavAnAM vftterava-
SyApekzAyAM tezAmeva taTAviDArTaboDakatvOcityasya vakzyamA-
RatvAditi” yogarUQaBedastatrEvoktaH . “sAmAsikaM
tadDitAktamiti tat dviviDaM Bavet . yogarUdaM kfdantasya
samAsatvavyavasTiteH . tat yogarUQaM sAmAsikaM samAsA-
tmakaM kfzRasarpAdi tadDitAktaM vAsudevAdi . kfdantasya
paNkajAdiyogarUQasya sAmAsika evAntarBAva iti nADi-
kyam . yOgikalakzaRaviBAgO tatrEva . “yogalaByArTa-
mAtrasya boDakaM nAma yOgikam . samAsastadDiMtAktaYca
kfdantaYceti tattriDA . yannAma svAntarnivizwaSabdAnAM
yogalaByasyEva yAdfSArTasyAnvayaboDaM prati hetustannAma
tAdfSArTe yOgikam . yogarUQantu kfzRasarpAdipadaM
yogenAvacCinnasya rUQyarTasya boDakaM na tu tanmAtrasya
tacca yOgikaM triviDaM samAsastadDitAktaM kfdantaYceti . dvandvo-
'pi samAsaH svaGawakaSabdAnAmAkANkzayA laByasya DavaKadi-
rAdyarTasyAnvayabowakatayA yOgikaeva . sarvvaYcedaM rUQAnya-
tvena viSezaRIyaM nAtaH kfzRasarpAdO vAsudevAdO paNgajAdO
ca yogarUwe'tiprasaNgaH . brAhmaRI SvaSrUH SUdre tyAdO NIvAdeH
strItvavAcitve tAdfSaM nAma yOgikameva anyaTA tu strI-
tvAdimati tattadarTe rUQameva nAtoviBAgasya vyAGAtaH” .
[Page0609-a+ 38]
vEyAkaraRamate samAsAnAM yogarUQatvameva yaToktaM” vE0 BU0 .
“samAse Kalu BinnEva SaktiH paNkajaSabdavat . bahUnAM vftti-
DarmmARAM vacanEreva sADane . syAnmahadgOravaM tasmAdekArTI
BAva ASritaH . cakArAdinizeDo'Ta bahuvyutpattiBaYja-
nam . karttavyaM te nyAyasidDaM tvanmAkaM taditi sTitiH .
azazWyarTabahubrIhO vyutpattyantarakalpanA . kxptatyAgaScAsti
tava tat kiM SaktiM na kalpayeH . samAsa iti vftti-
mAtropalakzaRam . “samarTaH padaviDiH” ityatra padamuddiSya
yoviGoyate samAsAdiH sa samarTaH vigrahavAkyABiDAna-
SaktaH san sADuriti sUtrArTasya BAzyAllABAt . pado-
ddeSyakaviDitvaYca kfttadDitasamAsEkaSezasanAdyantaGAturUpAsu
paYcasvapi vfttizvastyeva . viSizwaSaktyasvIkarttfRAM mate dUzaRaM
SaktisADakamevetyASayenAha paNkajaSabdavaditi . paNkaja-
nikartturapi yogAdevopasTitO tatrApi samudAyaSaktirna
siDyet . na ca padmatvarUpeRopasTitaye sA kalpyata iti
vAcyam . citragvAdipade'pi svAmitvenopasTitaye tat-
kalpanAvaSyakatvAt . lakzaRayEva taTopasTitiriti cet
paNkajapade'pi sA suvacA . evaM raTakArapade'pi taTA ca
“varzAsu raTakAro'gnimAdaDIta” ityatrApi vinA lakzaRAM
kxptayogena brAhmaRAdivizayatayEMvopapatO tatkalpanAM kftvA
jAtiviSevasyAGikAritvaM prakalpyApUrvvakalpanamayuktaM syA-
diti BAvaH . sADakAntaramAha bahUnAmiti vftterDarmmA
viSezaRaliNgasaMKyAdyayogAdayastezAM vacanEreva sADane
gOravamityarTaH . ayaM BAvaH viSizwaSaktyasvokAre rAjYaH
puruza ityatreva rAjapuruza ityatrApi syAdviSezaRAdyanvayaH
rAjapadena svatantropasTitisattvAt . viBAzAvacanaYca
sasAsaniyamavAraRAya kAryyamiti . nanu “saviSezaRA-
nAmiti” vacanAnna viSezaRAdyanvayaH viBAzAvacanaYca
kftamevetyASaNkya samADatte vacanEreveti . nyAyasidDameva
sUtram . vyapekzAvivakzAyAM vAkyasya ekArTIBAve samAsa-
syeti svaBAvata eva prayoganiyamasamBavAt . saviSezaRetyapi
viSizwaSaktO rAjYaH padArTEkadeSatayAnvayAsamBavAt nyAya-
sidDamiti BAvaH . ataeva vyapekzApakzamudBAvya arTatasmin
vyapekzAyAM sAmarTye yo'sAvekArTIBAvakfto viSezaH sa
vyaktavya iti BAzyakAreRa dUzaRamapyuktam . taTA DavaKa-
dirO, nizkOSAmbirgoraTo GftaGawo guqaDAnAH keSa-
cUqaH suvarRAlaNkAro dvidaSAH saptaparRa ityAdAvitaretarayo-
gAdikrAntayuktapUrRamiSrasaNGAtavikArasucpratyayalopo, vI-
[Page0609-b+ 38]
psAdyarTovAcaniko vAcya ityatigOravaM syAditi .
dUzaRAntaramAha . cakArAdIti AdinA GanaSyAmaH haMsa-
gamanEtyAdAvivAdInAM pUrvvoktAnAYca saMgrahaH . dUzaRA-
ntaramAha . bahuvyutpattiBaYjanamiti . ayamASayaH citra-
gurityatra svAmyAdipratItiranuBavasidDA . na ca tatra
lakzaRA prAptodakogrAma ityAdO tadasamBavAt . prApti-
kartraBinnamudakamityAdiboDottaraM tatsanDanDigrAmalakzaRAyA-
mapyudakakartfkaprAptikarmmagrAmEtyarTAlABAt . prApteti
ktapratyayasyEva kartrarTakasya karmmaRi lakzaReti cettarhi samA-
nADikaraRaprAtipadikArTayoraBedAnvayavyutpatterudakABinna-
prAptikarmmeti syAt . anyaTA samAnADikaraRaprAtipadi-
rTayoraBedAnvayavyutpattiBaNgApatteH prApterDAtvarTatayA kartftA-
sambanDena Bedenodakasya tatrAnvayAsamBavAcca . anyaTA
devadattaH pacyatEtyatra kartftAsambanDena devadattasyAnvayasamBa-
venAnanvayAnApatteH . aTodakABinnakartfkA prAptiriti
boDottaraM tatsambanDIgrAmo lakzyata iti cenna prApterDAtvarTa-
tayA ktArTakartAraM prati viSezyatAyA asamBAvAt .
prakftipratyayayoH pratyayArTaprADAnyamiti vyutpatteH . prApta-
pade prApterviSezyatve tasyAeva nAmArTatvenodakena samama-
BedAnvayApatteSca . evamUQaraTaH upahftapaSuH udDftOdanA
bahupAciketyAdAvapi drazwavyam . atra hi raTakarmmaka-
vahanakarttA, paSukarmmakopaharaRoddeSyaH, odanakarmmako-
dDaraRAvaDiH bahupAkakattraDikaraRamiti boDAByupagamAt
atiriktaSaktipakze ca GawatvaviSizwe Gawapadasyevodakakartfka-
prAptikarmmatvaviSizwe prAptodakEtyAdisamudAyaSaktyEva nirvA-
hEti BAvaH . sADakAntaramAha . azazWyarTeti . ayaM BAvaH
citragurityAdizu citragavaKAmyAdipratItirna vinA Saktimu-
papadyate . naca tatra lakzaRA sA hi na citrapade citrasvAmI
gOritiboDApatteH . gavAdimAtrasya lakzyEkadeSatvena tatra
citrAderanvayAyogAt . naca citrABinnA gOriti Saktyupa-
sTApyayoranvayaboDottaraM tAdfSagavasvAmI gopadena lakzyateiti
vAcyam . gopadasya citrapadasya vA vinigamanAviraheRa
lakzakatvAsamBavAt . naca gopade sAkzAt sambanDaeva vini-
gamaka iti vAcyam . evamapi prAprodakaH kftaviSva ityA-
dyazazWyarTabahuvrIhO vinigamakAprApteH . yOgikAnAM kartrA-
dyarTakatayA sAkzAtsambanDAviSezAt . naca padadvaye lakza-
Reti nEyAyikoktaM yuktam boDAvfttiprasaNgAt . na ca
parasparaM tAtparyyagrAhakatvAdekasyEvEkadA lakzaRA na dvayo-
[Page0610-a+ 38]
riti na boDAvfttiriti vAcyam evamapi vinigamanA-
virahatAdavasTyena lakzaRAyA asamBavAt . naca caramapade
eva sA pratyayArTAnvayAnuroDAt pratyayAnAM sannihitapa-
dArTagatasvArTaboDakatvavyutpatteriti vAcyam evaM hi
bahuvrIhyasamBavApatteH “anekamanyapadArTe” ityanekasuva-
ntAnAmanyapadArTapratipAdakatve tadviDAnAt . kiYca evaM
sati GawAdipadezyapi caramavarRa eva vAcakatAkalpanA syAt
pUrvvabarRAnAM tAtparyyagrAhakatvenopayogasamBavAt evaM sati
caramavarRamAtraSravaRe'rTaboDApattiriti cedatrApyudakapaw-
mAtraSravaRAdarTa pratyayApattistulyetyanyatra vistaraH . evaYca
azazWyarTabahubrIhO vyutpatyantarakalpanA uktaSakteH aga-
tyA SaktyantarakalpanetyarTaH kxptatyAgaH ityasya kxptaSaktyopa-
pattiriti vyutpattityAgaSca tavAsti tatkim sarvvatra
samAse SaktiM na kalpayeriti vAkyArTaH . yattu vyapekzA-
vAdino nEyAyikamImAMsakAdAyaH na samAse SaktiH rAja-
puruza ityAdO rAjapadAdeH sambanDilakzaRayEva rAjasamba-
nDyaBinnaH puruzEti boDopapatteH . ataeva rAjYaH padA-
rTEkadeSatayA na tatra SoBanasyetyAdiviSezaRAnvayaH . na
vA GanaSyAmanizkoSAmbirgoraTEtyAdO ivAdiprayogA-
pattiH uktArTatayA ivakrAntAdipadaprayogAsamBavAt . na
vA “viBAzeti” sUtrAnAvaSyakatvam lakzaRayA rAjasambanDya-
BinnEti buboDayizAyAM samAsasya, rAjasambanDavAniti
buboDayizAyAM vigrahasyetyAdiprayoganiyamasamBavAt .
nApi paNkajapadapratibandrI SaktisADikA tatrAvayavaSakti-
majAnato'pi boDAt . naca Saktyagrahe lakzaRayA teByo-
viSizwArTa pratyayaH samBavati . ataeva rAjAdipadaSaktya-
grahe rAjapuruzaScitragurityAdO na boDaH . naca citra-
gurityAdO lakzaRAsamBave'pyazazWyarTabahubrIhO lakzaRAyA
asamBavaH bahuvyutpattiBaYjanApatteriti vAcyam prAptodaka-
ityAdAvudakapade eva lakzaRAsvIkArAt . pUrvvapadasyayOgi-
katvena tallakzaRAyA DAtupratyayatadarSajYAnasADyatayA vila-
mbitatvAt . pratyayAnAM sannihitapadarTa gataKArTaboDakatvavyu-
tpattyanuroDAcca . GawAdipade cAtiriktA SaktiH kalpya-
mAnA viSizwe kalpAte viSizwasyEva saNketitatvAt . boDaka-
tvasyApi pratyekaM varRRezvasattvAt . prakfte cAtyantasanniDAnena
pratyayArTAnvayasolaByAyottarapade eva sA kalpyatEti viSezaH
svIkftaYca GawAdipadezvapi caramavarRasyEva vAcakatvaM mImAMsaka-
mmanyErityAhuH . atrocyate . samAse SaktyasvIkAre tasya
[Page0610-b+ 38]
prAtipadikasaMjYAdikaM na syAt arTavattvABAvAt “arTava-
daDAturapratyayaH prAtipadikam” ityasyApravftteH . na ca “kftta-
dDitasamAsA” Scetyatra samAsagrahaRAt sA . tasya niyamArTa-
tayA BAzyasidDatAyA vEyAkaraRaBUzaRe spazwaM pratipAdita-
tvAt . samAsavAkye SaktyaBAvena SakyasagvanDarUpalakzaRAyA
apyasamBavena lAkzaRikArTavattvasvApyasamBavAt . aTa
tiptasJi ityAraBya Nyossuviti tipapratyAhAroBAzya-
sidDaH tamAdAyAtippratipadikamityeva sUtryatAm kfta-
marTavadAdisUtradvayena . samAsagrahaRaYca niyamArTamastu
taTA ca suptiNantaBinnaM prAtipadikamityarTAtsamAsasyApi
sA syAditi cettaTApi pratyekaM varRezu saMjYAvAraRAyArTa-
vattvAvaSyakatvena samAsAvyAptitAdavasTyameva . taTA ca
prAtipadikasaMjYArUpaM kAryyamevArTavattvamanumApayati DUmEva
vahnim . kiYcEvaM citragumAnayetyAdO karmmatvAdyana-
nvayApattiH pratyayAnAM prakftyarTAnvitasvArTaboDakatvavyutpatteH
viSizwottarameva pratyayotpatterviSizwasyEva prakftitvAt .
yattu sannihitapadArTagatasvArTaboDakatvavyutpattireva kalpyata
iti tanna upakumBaM ardDapiplItyAdO pUrvvapadArTe viBa-
ktyarTAnvayena vyaBicArAt . na ca tatrApi sanniDAnameva
AnuSAsanikasanniDervivakzitatvAt taTA ca yatpadottaraM
yAnuSizwA sA tadarTagataM svArTaM boDayati . samAse ca
samasyamAnapadottaramevAnuSAsanamiti vAcyam arTavat-
sUtreRa viSizwasyEva viktaktyanuSAsanAt . aTa prakfti-
tvASraye viBaktyarTAnvaya ityeva kalpyata iti cettarhi
paNkajamAnaya daRqinaM paSya SUlinaM pUjayetyAdO paNka-
daRqaSUlezvAnayanadarSanapUjanAderanvayaprasaNgAt aGawamAnaye-
tyatra GawepyAnayanAnvayApatteSca . na ca daRqAdInAM viSe-
zaRatayA na tatrAnayanAdyanvayaH . pAkAnnIlaH GarmmA-
tsuKI ityAdO pAkaDarmmAdihetutAyA rUpasuKAdAvananvaya-
prasaNgAt . yacca prakftyarTatvaM tajjanyajYAnavizayatvamAtraM
taccAtrAvirudDamiti tanna GawaM paSyetyatra GawapadAtsamavAye-
nopasTitAkASavAraRAya vfttyA prakftyarTatvasyAvaSyakatvAt .
aTa pratyayaprAgvarttipadajanyopasTitiviSezyatvaM prakftyarTatva-
miticenna gAmAnayati kfzRodaRqenetyatra kfzRe tftIyArTA-
nvayaprasaNgAt . aTa samasyamAnapadArTaboDakatvaM samA-
sottaraviBakteH kalpyata iti cenna akxptakalpanAM kxpta-
vyutpattityAgaYcApekzya samudAyaSaktikalpanasyEva yuktatvAditi
dik . api ca samAse viSizwaSaktyasvIkAre rAjapuruzaH
[Page0611-a+ 38]
citraguH nIlotpalamityAdO sarvvatrAnva yaprasaNgaH . rAja-
padAdeH sambanDini lakzaRAyAmapi taRqulaH pacatItyAdO
karmatvAdisaMsargeRa taRqulAdeH pAkAdAvanvayavAraRAya
prAtipadikArTaprakArakaboDa' prati viBaktijanyopasTiterhetu
tAyA AvaSyakatvAt puruzAdestaTAtvABAvAt . taRqulaH
Sukla ityAdO ca prAtipadikArTakapraTamArTe taRqulAdestasya
ca Sukle aBedenEvAnvayaH . SuBreRa taRqulenetyAdO ca
viSezaRaviBaktiraBedArTA pArzRikovAnvaya iti nAti-
prasaNgaH . taTA ca samAse parasparamanvayAsamBavAdAvaSyi-
kEva samudAyasya tAdfSe viSizwArTe SaktiH . kiYca
rAjapuruzEtyAdeH sambanDini sambanDe vA lakzaRA . nAdyaH
rAjYaH puruza iti vivaraRaviroDAt samAnArTakavAkya-
syE vigrahatvAt . anyaTA tasmAcCaktinirRRayona syAt
nAntyaH rAjasambanDarUpaH puruza iti boDaprasaNgAt virudDa-
viBaktirahitaprAtipadikArTayoraBedAnvayavyutpatterityAdi pra-
paYcitaM vEyAkaraRaBUzaRe . ataeva “vazawkarttuH praTama-
BakzaH” ityatra na BakzamuddiSya prATamyaviDAnaM yuktam eka-
prasaratvaBaNgApatteriti tftIye, “aNgEH svizwakftaM yajati”
ityatrANgAnuvAdena na tritvaviDAnaM yuktam ekaprasaratvaBaNgA-
patteriti daSame ca nirUpitaM saNgacCate . saNgacCate
cAruRADikaraRAramBaH . anyaTA “aruRayA ekahAyanyA
piNgAkzyA somaM krIRAtItyatrAruRyapadavaditarayorapi
ekatvAdiguRamAtravAcakatayA amUrttatvAt krIRAtO karaRa-
tvAsamBavasya tulyatvAdAruRyasyEva vAkyAdBedaSaNkAyA a-
samBavAditi prapaYcitaM BUzaRe . tasmAtsamAsaSaktipakzo
jEminIyEravaSyAByupeyEtyaHstAM vistaraH” .
<LEND>
