<L>7756<pc>0837,b<k1>ASuga<k2>ASuga
ASuga¦ pu0 ASu + gama--qa . 1 vAyO, 2 sUryye ca . etayoH
SIGragAmitvAt taTAtvam . “vAyurvE kzipizWA devateti” SrutO
kzipragAmitvokteH SIGra gatitvaprasidDvatvAcca vAyostaTAtvam
sUryyasyASugatvamanupadaM vakzyate 3 vARe “papAvanAsvAditapUrvva-
mASugaH” “rAvaRasyApi rAmAstoBittvA hfdayamASugaH” raGuH
4 SoGragAmini tri0 vinItEstu vrajennityamASugErlakzaRA-
nvitEH” manuH . “diSAM gajantu SvetAKyaM (ErAvatam)
SvetA'janayatASugam” BA0 A0 pa0 66 a0 . “javanAnASugAM-
ScEva karArTaM samupAnayat” BA0 sa0 pra0 263 a0 “SoBa-
mAnA raTeyuktAstarizyantEvASugAH” BA0 va0 pa0 161 a0 .
ASugatvaM ca alpakAlamaDye gantavyadeSagamanAt Bavati
kAlAlpatvaYca ApekzikaM tataSca “SIGro'lpaBAge bahuBAga-
mande” ityAdO nIla0 tA0 grahARAM SIGramandatvamApekzika-
miti boDyam taTA ca svasvakakzAyAM grahARAM tulyagatitve-
'pi kakzARAmalpatvavfhattvAByAM gantavyadeSAlpatvADikatvaBe-
dAt gatiBedaH grahARAM kakzAmAnaM ca grahakakzASabde
vakzyate . taTA ca svalpakakzAsTagrahasya vfhatkakzA-
sTagrahApekzayA SIGragatvam tacca svABAvikam .
atra prasaNgAt grahARAM SIGramandagatitve kAraRamucyate
taTA hi sarvezAM grahARAM rASicakrasTasvasvakakzAsu
tulyaprAggatitve'pi svasvakakzARAmalpatvavfhattvAByAm
alpADikakAlAByAmeva svasvakakzAsTarASicakrasTasTAna-
BogaH ityato yasya kakzA laGvI sa SIGragaH yasya ca
vfhatI sa mandaga ityucyate etadaBiprAyeREva grahARAM rASi-
Boge kAlaBedo darvitaH yaTA “ravirmAsaM niSA-
nATaH sapAdadivasadvayam . pakzatrayaM BUmiputro buDo'zwA-
daSa vAsarAn . vazamekaM surAcAryyastvazwAviMSaM dinaM BfguH .
[Page0838-a+ 38]
SaniH sArdDadvayaM varzaM rAhuH sArdDasamAM taTA” jyo0
sUryyasya yadyapi candrabuDaSukrApekzayA mandagatitvam taTApi
kujagururAhuSanyapekzayA SIGragatitvAt ASugatvam . svasva-
kakzAyAM sUryyayogena ca grahARAM punaHSIGragatvaM “sUryya-
yuktA grahAH SIGrA ityukteH . grahARAM SIGrakendraSIGra-
PalAdikam” si0 Si0 darSitaM vistaraBayAnnoktaM tata evA-
vaseyam . kiYca sarvvagrahApekzayA rASicakrasya SIGragati-
tvAt pratidinaM svagatyanusAreRa grahARAM prAggatitve'pi
rASicakrasya pravahavAyunA paScAt nIyamAnatayA tadArUQara-
vyAdeH paScAdgatitvaBramAt tadanurUpaSIGragatvamAropyate .
grahARAM rASicakraBogArTaM svasvakakzAsu yA prAggati-
stasyA alpakAlasADyatve SIGratvamiti boDyam . evaM
grahARAM svABAvikyAM svasvakakzAsu gatO sTitAyAmapi prava-
hAnilena paScAdBrAmyamARasya rASicakrasya pratidinaM pfTivI-
BramaRAt tadgateSca sarvvagrahApekzayA'tiSIGratvAt tatra ca
vaMBramyamARa rASicakrasya gatO tatsTagrahagatitvAropeRa
nOkAgatO tatsTavastugatitvAropavat grahARAM rASi-
cakratulyaSIGragatitvaM purARAdAvuktam yaTA “yoja-
nAnAM sahasre dve dve Sate dve ca yojane . ekena
nimizArdDena kramamARa! namo'stu te . navatiryojanAnAYca
sahasrARi ca saptatiH . yAvadGawikamAtreRa tAvaccalati
BAskaraH” Adityahf0 . “yadA cendryAH puryyAH
pracalati paYcadaSaBirGawikABiryAmyAM sapAdakowidvayaM
yojanAnAM sArdDadvAdaSalakzARi sADikAni copayAti”
BAga0 5 ska0 30 a0 “sADikAni paYcaviMSatisahasrA-
DikAni” SrIDaraH . tena paYcadaSaBirGawikABiryadi
2 3775000 yojanAni tadA 60 daRqAtmake dine kA-
nIti caturBirguRitAni tAni pratyahaM rASicakragatimAnaM
tadAropAcca sUryyAdInAM taTAgatitvamiti boDyam . etadapi
purARASritaM vastutorASicakrasya pratyahaM pfTvIBramaRAt
rASicakrapariDimAnameva ahorAtre gantavyayojanamAnametacca
KagolaSabde vakzyate . taTA ca alpakAlena gantavyasTAna-
gAmitvamASugatvamiti sidDam .
<LEND>
