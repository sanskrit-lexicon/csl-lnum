<L>8109<pc>0913,b<k1>icCA<k2>icCA
icCA¦ strI iza--BAve Sa . idaM me BUyAditi vedAntAdimate
manoDarmaBede suKatatsADanavizayacittavfttO nyAyamate,
suKAdijYAnena tatsADanatvajYAnena ca jAyamAne idaMme
BUyAdityevaMrUpe AtmaDarmme 2 aBilAze ca . “AtmajanyA
BavedicCA icCAjanyA Bavet kftiH . kftijanyA
BaveccezwA cezwAjanyA Bavet kriyA” nyAyasidDAntaH .
“kAmaH saMkalpovicitsA SradDA'SradDA DftiraDfti
rdrIrDIBIrityetat sarvvaM mana eveti” SruteH manoDarmmatva-
miti sAMKyavedAntinaH . “vigatecCABayakroDAH” gItA
“janmani kleSabahulaM kiM na duHKamataH param icCAsaM-
padyato nAsti yatnecCA na nivarttate” hitA0 . “nIto rAtriH
kzaREva mayA sArdDamicCAratEryA” meGa0 . “mahIM mahe-
cCaH parikIryya sUnO” “vizamapyasftaM kvacidBavedamftaM
vA vizamISvarecCayA” raGuH . “yo'hiMsakAni BUtAni hina-
styAtmasuKecCayA” “devadattAM patirBAryyAM vindate necCayAtmanaH”
“lakzaM SastraBftAM vAsAdviduzAmicCayAtmanaH” iti ca manuH .
“svecCayA viBajet sutAn” dAyaBA0 smftiH . sA ca dvi-
viDAPalopAyarUpavizayaBedAt yaTAha BAzA0 “suKantu
jagatAmeva kAmyaM DarmeRa janyate . aDarmmajanyaM duHKaM syAt
pratikUlaM sacetasAm . nirduKatve suKe cecCA tajjYAnA-
deva jAyate . icCA tu tadupAyesyAdizwopAyatvaDIryadi .
cikIrzA kftisADyatvaprakArecCA ca yA Bavet . tadDetuH
kftisADyezwasADanatvamatirBavet . balavaddvizwahetutvamatiH
syAt pratibanDikA . tadahetutvabudDestu hetutvaM kasyaci-
nmate” . vyAKyAtaM ca muktA0 . ‘icCA hi Palavi-
zayiRI upAyavizayiRI ca . Palantu suKaM duHKABAvaSca .
tatra PalecCAM prati PalajYAnaM kAraRam . ataeva svataH
puruzArTaH samBavati . yajjYAtaM sat svavfttitayezyate sa
svataH puruzArTa iti tallakzaRAt . itarecCAnaDInecCA-
vizayatvaM Palito'rTaH . upAyecCAM pratIzwasADanatAjYAnaM
kAraRam . kftisADyatvaprakArikA kftisADyakriyAviza-
yiRIcCA cikIrzA pAkaM kftyA sADayAmIti tadanuBavAt .
[Page0914-a+ 38]
cikIrzAM prati kftisADyatAjYAnamizwasADanatAjYAnaYca
kAraRam . ataeva vfzwyAM kftisADyatAjYAnABAvAnna ci-
kIrzA . balavaditi balavaddvizwasADanatAjYAnaM tatra pratibanDa-
kam . atI maDuvizasaMpfktAnnaBojane na cikIrzA . balavad-
dvezaH pratibanDaka ityanye . kasyacinmata iti . balavada-
nizwAjanakatvajYAnaM kAraRamityarTaH . kftisADyatAjYAnAdi-
mato balavadanizwasADanatAjYAnaSUnyasya balavadanizwajanakatva-
jYAnaM vinApi cikIrzAyAM vilambABAvAt kasyacinmata
ityasvaraso darSitaH” .
<P>vivftametat dinaka0 yaTA “tatra tayormaDye . ataeva Pa-
lajYAnasya PalecCAM prati hetutvAdeva puruzArTaH saMBavatIti
suKaM duHKABAvaSca puruzArTaH saMBavatItyarTaH . nanu yaj-
jYAtaM sadityAdeH svavizayajYAnajanyecCAvizayatvamarTasta-
TAcopAye'tivyAptiH tasyApi svavizayakezwasADanatAjYAna-
janyecCAvizayatvAt ata Aha . itarecCeti” .
<P>atra ISvarecCAmAdAyAtivyAptivAraRArTaM dvitIyecCAyAM
janyatvaM viSezaRIyam . asamBavavAraRAya AdyecCAyAmapi
janyatvaM viSezaRIyam . Bavati ca suKecCAyAH itaravizaya-
kecCAnaDInatvam upAyecCAyASca PalecCADInatvaYca . izwa-
sADanasya PalecCADonecCAvizayitvAt na tatra lakzaRaprasaraH .
puruzAntarIyecCAmAdAyAtivyAptivAraRAya samavAyadvayaGawita
sAmAnADikaraRyaM niveSanIyam vastutaH svasamavAyisama-
vetatvaprayojyatvoBayasambanDena svavatyAsvaBinnAyA janyecCa-
yAvizayatva tattvam svapadamicCAparam ityanyatra vistaraH .
tatredaM boDya PalecCAyAM kAraRaM yat suKajYAnamuktaM tat
smaraRAnumityAdisADAraRam . pratyakzatve pratyakzaM prati-
vizayasya hetutayA vizayajYAnajanyasuKAdervarttamAnatve eva
tatsamBavena varttamAnasya suKasya sidDatvAt sidDe ca icCA
virahAt na tadvizayakecCAsamBava iti sUcitaM cEtat
kaRAdasUtropaskarayoH” yaTA . “suKAdrAgaH” kA0
sU0 . “srakcandanavanitAsevanajanmanaH suKAduttaro-
ttaraM tajjAtIye suKe tatsADane vA rAga icCA jAyate”
upa0 “tanmayatvAcca” sU0 vizayAsaNgajanito dfQataraH saskA-
raviSezastanmayatvam tadvaSAt kAmAturasya kAminImala-
BamAnasya sarvvatra kAminIdarSanam” upa0 . “tanmayatve tat-
prakASo bAhyAByantaratastaTA” ityanyatrApyuktam . atra saM-
skArAdeva icCA jAyate ityukteH saMskArasADyasmftidvArEva
saskArasya hetutvamavasIyate . kvacidadfzwavaSAt kvacit
[Page0914-b+ 38]
jAtiBedavaSAcca icCAsamBavaH tadapyuktam tatrEva “adfzwAcca”
“jAtiGiSezAcca” sU0 . yadyapyadfzwaM sADAraRaM kAraRaM
taTApi kvacidasADAraRakAraRatAmanuBavati SESave tajjanmA-
nanuBUtakAminIsevanasuKasyApi yOvanodBede kAminIrAgaH”
upa0 . na ca tatrApi adyaprasUtabAlakasya stanyapA-
narAgEva janmAntarIyatatsaMskArajajYAnasyEva hetutvamastu
kimadfzwasya sADAraRakAraRasyAsADAraRakAraRatAkalpane
neti cet tatkalpane'pi tatra jIvanAdfzwasyeva atrApi
adfzwaviSezasyEvodboDakasTAnIyatayA avaSyakalpanIyatve
tasyEva hetutvOcityAt . padArTaBede jAtiBedakfta
eva rAgaH . yaTA manuzyajAtItAnAmannadO rAgaH mfga-
jAtIyAnAM tfRAdO, karaBajAtIyAnAM kaRwakAdO,
SUkarAdervizWAdO rAgotpattiH . taTA ca vizayaviSe-
zarAgaM prati jAtiviSeza eva kAraRatayA kalpanIyaH . ta-
trApi jAtiviSezotpAdakatayAdfzwasyakAraRatve'pi jAti-
viSezasya kAraRatvamastyeva tamanutpAdyAdfzwasyAkAraRatvAditi
voDyam suKaM me mUyAditi duHKaM me mA BUyAdityevaM rUpaH
suKaduHKABilApaH .
<P>upAyecCAM prati tu izwasADanatAjYAnaM hetuH . Bavati ca
pAke BojanasADanatayA, Bojane ca kzunnivfttisADanatayA
jYAnAt icCA . tadulleKivAkyantu pAko jAyatAm
ityevaM rUpam . seyamicCA jYAnakftyAdivat savizayA
tadvizayaSca dviviDaH bADitAbADitaBedAt . yatra izwa-
sADane vastuni izwasADanatvajYAnAdicCAsA sadvizayiRI
yatra tu anizwasADane vastuni izwasADanatva BramajA
asadvizayiRI . sA ca prARimAtrasADAraRI ISvacerecCA
tu sadA sadvizayiRItasyA bADitapadArTavizayakatvABAvAdeva
taTAtvam tena tasyA nityatvena izwasADanatvajYAnADInatvABA-
ve'pi na kzatiH . yoginAM tu prAkAmyakAmAvasAyi-
tArUpESvaryyayogAt kAmAnusAriRaeva vizayABavantIti
nAsadvizayiRIti BedaH yaToktaM sAM0 kO0 . “prAkAmya
micCAnaBiDAtaH yato BUmAvunmajjati nimajjati yaTodake .
kAmAvasAyitvaM sA satTasaNkalpatA . yaTA'sya saNkalpo
Bavati BUtezu, taTEva BUtAni Bavanti . anyezAM niScayA
niScetavyamanuviDIyante yoginAntu niScetavyAH padArTAH
niScayam” . niScetavyaniScayaSabdO kAvyakAmAvupa-
lakzayataH taTA ca yaTAkAmaM tezAM vizayA BavantIti
na asadvizayakatvaM tezAM kAmAnAmiti vivecyam . iyamicCA
[Page0915-a+ 38]
pravfttO hetuH icCAyA bADitavipayakatve pravfttirvisaM-
vAdinI taduttaraM PalalABABAvena tasyAH visaMvAditvAt .
sadvizayakatve saMvAdinyeveti BedaH taTA ca prARi-
mAtrARAM pravfttO icCA heturneSvarasya pravfttO tasyA
nityatvAt . gavAdInAmapi haritatfRa darSanAdinA jAya-
mAnAyAH pravfttesapalamBAt tatkAraRamicCAstItyanumIyate
iyAMstu BedaH tezAM vastunaH sadasadvivekaSUnyatayA-
'sadvizaye'pIcCA jAyate . seyamicCA subantottaravihita
kAmyackyajAdinA, GAtUttaravihitasanAdinA ca vAcyA .
tatra putrakAmyA, aSanAyA, udanyA ityAdO kAmya-
jAdivAcyA, pipAsA buBukzA lipsA ityAdO san-
vAcyA . sarvvatra ca izwasADanajYAnAdeva tattatadvizayezu
icCA jAyate sanpratyayavAcyAyAM cikIrzAyAM tu nEva
kintu tatra mataBede kAraRAntaramapyasti taTA hi
kftisADyatvaprakArakecCA cikIrzA pAkaH kftTA sADyatA-
nityArikA . tatra ca kftisADyatvajYAnaM kAraRamiti
guravaH tena vfzwijalAdO kftisADyatvABAvena na tatra
cikIrzA . kftisADyezwasADanatvajYAnaM balavadanizwAnubanDi-
tvajYAnaYca heturiti nEyAyikAH . tena vfTAjalatAqa-
nAdo kftisADyatvagrahe'pi na cikIrzA tatra izwasADanatva-
grahABAvAt . vizaniSritAnnAderizwasADanatvagrahe'pi bala-
vadanizwasADanatvagrahAnna cikIrzA . tadetat muktA0 uktaM
tacca prAk darSitaM tatratyadinakarISezo yaTA .
“nanu kftisADyatAjYAnasya svAtantryeRa cikirzAM prati hetutve
mAnABAvaH . tadDarmAvacCinnaviSezyakezwasADanatAjYAnasya
tadDarmaprakArakecCAM prati hetutAyAH kxptatvAt kftisADyapA-
katvAvacCinnaviSezyakezwasADanatAjYAnAdeva cikIrzAyAH
samBavAditi cenna yatra kftisADyapAkatvenezwasADanatvaM
na gfhItamapi tu SudDapAkatvena kftisADyatvaM SudDapAkatvene-
zwasADanatvaM ca gfhItaM tatrApi pAkagocarapravftterAnuBAvika-
tayA tadanuroDena cikIrzAyA apyAvaSyakatvena tannirvAhAya
kftisADyatAjYAnasya svAtantyeRa hetutAyA AvaSyakatvAt .
aTa kftyasADyatAjYAnasya pratibanDakatvAdeva vfzwyAdO
cikIrzAmutpAdAt kftisADyatAjYAnasya cikIrzAM prati-
hetutve mAnABAvEti cenna kftisADyatvABAva tadvyApya-
tadavacCedakaDarmajYAnAnAM pratibanDakatvakalpanApekzayA kf-
tisADyatAjYAnasya hetutve lAGavAt . izwasADanatAjYAna-
miti . anyaTA nizPalatvajYAne'pi cEtyavandanAdO
[Page0915-b+ 38]
cikIrzApattiriti BAvaH . atredamboDyam . pAkaviSezya-
kezwasADanatAjYAnasya kAryyatAvacCedakaM na kftisADyapAka-
gocara cikIrzAtvam kftisADyatvaprakArakatvaniveSe prayojanavi-
rahAt pAkojAyatAmitIcCAyA asaMgrahApatteSca
kintu pAkatvAvacCinnamuKyaviSezyakecCAtvam pAkasADyaM
suKaM jAyatAmitIcCAyAM vyaBicAravAraRAya muKyeti .
izwasADanatetyatrecCA svarupasatI viSezaRam . tenecCA-
jYAnaSUnyakAle'pi cikIrzAnirvAha iti . ataeva kftisA-
DyatAjYAnasya hetutvAdeva . balavaddvizweti . dvizwaM dvezaviza-
yaBUtaM dvezaSca duHKe tAdrUpyeRa jYAnAt, sarpAdO tatsADanatA
jYAnAt . dveze balavattvaM ca jAtiviSezaH . pratibanDakamiti .
nanu valavaddvezavizayasADanatvajYAnasya pratibanDakatve cE-
trasyAgamyAgamanajanyanarake yadA balavAn dvezastadA mEtrasya
tAdfSadvezaSUnTasyAgamyAgamane tAdfSanarakasADanatvajYAna-
vatEcCApravfttyoranupapattiH evaM cEtrasyEva kAlAntare
tAdfSadvezasattvepi . na ca tatkAlInatatpa ruzIyecCAM prati
pravfttiM prati ca tatkAlInatatpuruzIyavalavaddvizwajanakatva-
jYAnasya pratibanDakatvaM kalpyate . yatpuruzasya yadA na kvApi
dvezastatkAlapuruzAntarBAvena tAdfSapratibanvakatvasyAka-
lpanAnna tatra tAdfSapratibanDakAprasidDiratastatadaBAvarUpakA-
raRasyABAvAt pravfttyanupapattiriti vAcyam yatpuru-
zasya yadA'gamyAgamanajanyanarake balavaddvezasAdA tatpuru-
zasya tatrecCAnutpAdAdagamyAgamanagocaratatpura zIyatatkA-
lInecCAyA aprasidDyA tatpuruzatatkAlAnArBAvena
tAdfSakAryyakAraRaBAvasyABAvena tatra tatpurupIyAna-
myAgamanagocarecCAnutpAdaprayojakasya durBikzApatteriti
cenna tadDarmaprakArakadvezaviSizwasya tadDarmAvacCinnajanaka
tvajYAnasya tatra pratibanDakatvakalpenenoktApatyaBAvAn .
tadDarmaprakArakadvezAnuttaratAdfSecCAyAM tAdfSadveza BAvaH, tA-
dfSadvezottaratadgocarecCAyAM tadDarmAvacCinnajanakatvajYAnABAvaH
kAraRam . valavaddveza iti . pAkAdigecarecCAyAM
valavaddvezavizayasADanatvajYAnajanyaH pAkagocarodvezaH
pratibanDakaH pUrboktapratibanDakatvadvayakalpanApekzayA lAGa-
vAditi BAvaH yatra cotkaWasuKotkawaduHKajanakamekasmin
karmmaRi gfhItaM tatra satpratipakzasTala ivecCAdvezayoranu-
tpattestvanmate tatra kAryyakAle dvezABAvasya sattvenecCo-
tpAdApattiH . na ca yatra balavaddvizwasADanatvajYAnena tf-
tIyakzaRe dvezojanitastaduttarakzaRe icCotpAdApattistavA-
[Page0916-a+ 38]
pIti vAcyam . tatrecCotprAdasyezwatvAt kzaRavilambasya
SapaTanirReyatvAditi atyEtyanenAsvarasaH sUcitaH .
valavadanizwAjamakatvajYAnamiti . atrApi tadDarmaprakAraka
dvezottarecCAyAM tadDarmmAvacCinnAjanakatvajYAnaM kAraRaM tAdfSa
dvezAnuttarecCAyAM tu tadDarmaprakArakadvezABAvaH kAraRamiti
nizkarzoboDyaH . BUle kasya cinmata ityanenAsvarasaH
sUcitaH . sa ca balavadanizwAnanuvanDitvajYAnatvasya hetutAva-
cCedakatve balavadanizwajanakatvaprakAratAnirUpitABAvaviSe-
zyatASAlitvAdestAdfSanirUpyanirUpakaBAvaGawitatvena gOra-
vAttadaGawitabalavadanizwasADanatvajYAnABAvatvenEva hetutvaM
yuktam . nacAprAmARyajYAnAnAskanditabalavadanizwAnanu-
banGitvajYAnatvApekzayA prAmARyaniScayAnAskanditatadanu
banDitvajYAnatvasya pratibanDakatAvacCedakatve gOravamiti vA-
cyam . yudDAdO balavadanizwasADa natvasandehe'pIcCApravfttyoru
dayAdbalavadanizwAnuvanDitvaniScayasyEvecCAprativanDakatAyAsta-
dananubanDitvasaMSayasyApi pratibanDakatAyASca vAcyatayA ca-
viparItagOravAditi . na ca balavadanizwAnanubanDitvajYA-
nasyApravarttakatve tadvizayasya viDyarTatvABAvAt “na kalaYja
BakzayedityAdi”--vAkyAnAmaprAmARyApattiriti vAcyam .
tajjYAnasya pravfttijanakatvABAve'pi pravfttipratibanDakabalava-
danizwasADanatvajYAnaviGawakatvena pravfttiprayojakatvAt pravf-
ttiprayojakajYAnavizayasya viDyarTatvAnapAyAt . atra
yadyapi yatra praTamakzaRe dvezaH dvitIyakzaRe PalecCA tf-
tIyakzaRe PalasADanatAjYAnaM tatra tftIyakzaRe dvezanASAdBa-
vatyeva caturTekzaRe upAyecCA . yatra PalecCAdikrameREzAmutpa-
ttistatra PalecCArUpakAraRABAvAdeva nopAyecCA . evama-
nyatrApi . AtmaviSezaguRAnAM yOgapadyAnaNgIkArAditi
balavadanizWAnuvanDijYAnasya dvezasya vA pratibanDakatvaM na
yuktaM na yuktaYca balavadanizwAnanubanDitvajYAnasya hetutvaM ta-
TApi dvitnikzaRAntarite'pi dveze icCApravfttyoranudayasyAnu-
BavikatayA jYAnayoreva vA yOgapadyamityaByupagamAdvA pUrvokta-
pratibanDakatvasya hetutvasya vAvaSyakatvamiti Dyeyam” .
<P>SabdacintAmaRO tu prapaYcaH . tatra kftisADyatvaniScayasya
cikIrzAdihetutram pUrvvapakzIkftya atrocyate ityAdinA
KamatasidDaM kAraRaM darSayitvA sidDAntitaM yaTA . “viza-
BakzaRAdivyAvarttakaM kftisADyatvajYAne izwasADanatvaM vizaya
tayAvacCedakaM lAGavAt0 na tu svaviSezaRavattApratisa-
nvAnajanyatvaM gOravAt na ca sidDyasidDyavasyayoHsA-
[Page0916-b+ 38]
DyatvasADanatvayorviroDaH nirviSezitayoraviroDAt pAko-
'sidDaH sADyaH sidDaH sADanaYcetyanuBavAt tadA sADyatvaM
hi tadA sADanatvaviroDi niyamatastenEva tasya pratikzepAt
sahAnavasTAnaniyamAt na tu sADanatvasya anyadA sADana-
tvasya vA tayorapratikzepAt anyadAsADanatve'pi sADana-
tvamastyeva sAmAnyaBAve viSezaBAvaprasaNgAt evantadAsidDa-
tvasya tada'sidDatvena viroDaH niyamayastasyEva pratikzepAt na
tu sidDvatvamAtreRa anyadAzi tatra sidDatvABAvaprasaNgAt .
nirviSezitayorviroDe ca sidDatvAsidDatvayoScAnyataradeva
pAkAdO syAnnatu samayaBede'pyuBayam na ca tadA kftisADya-
tve sati tadezwasADanatvajYAnaM pravarttakam . ataeva “vAjapeyena
yajetetyatra” yAgasya karaRAvasTAyAM sidDatvena vAjapeyasya na
sADyatA ekadAdvayaviroDAditi karmanAmaDeyatvaM na tu kara-
Rasya sidDatvena sADyatvaviroDaH yAgasvarUpe tayoH sattvAt
aTa virudDayoravacCedaBedamAdAyEkatra pratItiHsyAt naca
kftisADyatvezwasADanatvayoH samayaBedamAdAya pratItirasti
taTA liNgABAvAditicet na sADyatvasADanatvayoraviroDasyo-
ktatvAt evaM sidDAsidDatvayorBAvABAvarUpatve'pi na viroDaH
ekaDarmigatatvena mAnasidDatvAt . evaM saMyoga tadaBAvayoriva
yena prakAreRa yayorviroDastena tayorekaDarmigatatvaM na pratIyate
na tu rUpAntareRApIti . api ca yadi sADyatvasADana
tvayIrviroDastadApIzwasADanatvena kAryyasADanatvena vA kAryya-
tvaM nAnumIyeta hetusADyayorviroDena sAmAnADikaraRyA-
BAvena vyAptyasidDeH pakze sADyasADanayoranyatarAsattve bADA-
sidDyoranyataraprasaNgAcca . na ca vAcyamidAnIM matkftisA-
GyatvaM sADyam agremadizwasADanatvaM hetuH, dEvAdyanaDInatve
sati yadagre madizwasADanaM tadidArnI matkftisADyamiti vyApteH
taTA ca samayaBedamAdAya sADyatvasADanatvayoraviroDa
iti . idAnomagrimapadArTayornAnAtvAdanugatarUpABAvena
vyApteragrahAt evanyAyenAnyatrApi tattatsamayAntarBAvena
sADyatvasADanatvayorapratIteH . pratItO vA mamApIdAnIM
kftisADyatve satyagre izwasADanatvajYAnaM pravarttakAmastu . na
ca pAkasADyezwatveta kftisADyatvamanumeyaM asidDAvasTA-
vataH pAkAdizwAnutpatteH pAkasya sidDatvamavagamya tat-
sADyatvamizwasyAvagantavyam asidDatvaYcAvagamya kftisA-
Dyatvamiti sidDatvAsidDatvayorviroDo'trApi durvAraH . api
ca svaviSezaRaDIjanyakAryyatAjYAnABAvAt suKe kaTaM
cikIrvA na hi kftisADyatAjYAnamAtrAt sA saYjAtabA-
[Page0917-a+ 38]
Dasya vizaBakzaRAdO cikorzAprasaNgAt . aTopAyaci-
kIrzAyAM tatkAraRa icCAkAraRasuKatvajYAte kftisA-
DyatvaM yadA vizayastadA suKe cikorzA no cedicCAmAtra
miti dvayameva cikIrzAheturiti cet tarhIcCAhetu-
jYAne yadA kftisADyatva BAsate tadA cikIrzA no cedicCA-
mAtramityeva suKatadupAyacikIrzAkAraRamastu lAGavAt
suKatvajYAnavadizwasADanatAjYAnasyApIcCAkAraRatvAt . a-
taeva pAke izwasADanatAjYAne kftisADyatvaM vizaya iti
cikIrzA na tu vfzwyAdijYAne tadvizayatvamitIcCAmAtra suKa
cikIrzAyAmicCAkAraRajYAne kftisADyatAvizayake
cikIrzAjanakatvAvaDAraRAt anyaTA tatra cikIrzA-
nutpatteH . vastutastu upAyacikIrzA izwasADanatAjYAna-
sADyA upAyecCAtvAt vfzwIcCAvat na ca BogacikIrzAvat
tena vinAvi syAdityaprayokatvAt upAyecCAyAstadambaya
vyatirekAnuviDAnAt vfzweSca svato'sukaratvena icCAnut-
patteH . anugatopAyecCAyAmanugatasya prayojakatve samBavati
bADaka vinA tyAgAyogAcca . na ca cikIrzAnyatvesati upA-
yecCAtvamicCAtvaMvA tajjanyatve prayojakaM gOravAt suKecCa-
yAM tadaBAvAcca . evaYcopAyacikIrzAyAmizwasADana-
tAjYAne Druve'tiprasaNgavAraRArTaM kftisADyatvaprakArakatvanirvA-
hArTaYcakftisADyatvamapi vizayatayAvacCedakamastu na tu
tadvihAya tanmAtra, kxptakAraRaM vinA kAryyAnutpatteH . ata
eva stanapAnapravfttAvapyupAyecCAkAraRatvena gfhItasyezwa-
mADanatAjYAnasyApi kalyanaM dfzwAnuroDitvAt kAraRatAyAH .
nanu sADanatvamicCAviroDi tasya sidDaDarmmatvAt vfzwyAdO
tatsADyezwajYAnAdicCeti cet na nirviSezitayoH sidDatvA-
sidDatvayoraviroDenecCAsADanatvayoraviroDAt tadA asi-
dDatvaM tatsidDatvaYca necCAsADanatvayoH prayojakamiti
taTA na jYAyata eva . yattu tatsADyezwajYAnAt dfzwyAdAvi-
cCeti tattucCaM asidDAvasTAdvfzwyAderizwAnutpatteravaSya
sidDatvamavagantavyamicCAviroDitvAccAsidDatvamiti tatrApi
viroDaeva vfzwO saMtyAmizwaM tayA vinA netyanvayavyatireka
grahasya vfzwisidDatvamAdAya vfzwinirUpitezu sADyatva-
grAhakatvAt . kiYca cikIrzAjanyakftisADyaM maRqalI-
karaRamityarTapratipAdakaM maRqalIM kuryyAditivAkyaM pra-
mARaM syAt vizayAbADAt . etena navInamatamapAstaM pa-
rasya hi kftisADyatvOdanakAmanAvattvezwasADanatAjYAnAnAM
jYAnaM taTAnyasya odanakAmanAvattezwasADanatAjYAnasTa
[Page0917-b+ 38]
jYAna na pravfttikAraRa gOrazAt kintu matkftisADya
tve sati madizwasADanatAjYAnameva lAGavAt taTA ca sADya-
sADanatvayorna viroDo'nAgatasya pAkAdeH kftisADyatAjYA-
naYca yaTA, taTopapAditaM purastAt . kiYca KakftisADyatvama-
ntareRApi svakftisADyezwasADanatAjYAnAt svakalpitelipyAdO,
yOvane kAmodBedAt saMBogAdO pravftteSca adfzwaM prava-
varttakam . vastutastu sidDavizayakakftisADyatAjYAnAt kaTaM
“pAkaM kftyA sADayAmItIcCA”? sidDe icCAvirahAt a-
sidDasyAjYAnAt aTa sidDavizayAdeva kftisADyatAjYAnA-
dasidDavizayA kftisADyatvenecCA jAyate icCAyA a-
sidDavizayatvasvaBAvatvAt . ekaprakArakatvena jYAnacikIrzayoH
kAryyakAraRaBAvonatvekavizayatve sati gOravAt icCAyA
anAgatavizayatvAttasya cAjYAnAttaTA kalpanAt su-
KAdIcCAyAmapyevamiti cet na asidDavizayecCAnu-
roDenAnAgatopAyajYAnasya darSitatvAt . astucEvaM
taTApi kftisADyatAjYAne izwasADanatvameva vyAvarttaka-
mastu svaparakIyezwasADanatAjYAnasya PalakAmanAjYAnA-
pekzayA laGutvAt jYAnajYAnasya PalakAmanAjYAnasya hetutve
mAnABAvAcca” .
<P>seyamicCA antaHkaraRaDarmmonAtmaDarmmaH iti vedAntinaH
pratipedire . Atmano nirguRatvAt prAguktayA “kAmaH
saNKalpaH ityAdi SrutTA manoDarmmatvAvagamAcca taTAtvam .
yaTA ca kAmAdInAM nAtmaDarmmatvaM taTA SaNkApUrvvakaM vf0 u0
BAzye samarTitam . yaTA
<P>“suKitvaduHKitvAdidarSanAnneti cet na “na lipyate loka-
duHKena bAhya” iti SruteH . pratyakzAdiviroDAdayuktamiti
cet na upADyASrayajanitaviSezaviSezayatvAtpratyakzA-
deH “na dfzwerdrazwAra paSyervijYAtAramare kena vijAnIyA-
davijYAtaM vijYAtf” ityAdiSrutiByo nAtmavizayaM vijYAnam,
kintarhi budDyAdyupADyAtmapraticCAyAvizayameva suKito
duHKito'hamityevamAdipratyakzavijYAnamayamahamiti vizayeRa
vizayiRaHsAmAnADikaraRyopacArAt “nAnyadato'sti druzwf”
ityanyAtmapratizeDAcca . dehAvayavaviSezyatvAcca suKaduHKayo-
rvizayaDarmmatvam “Atmanastu kAmAya” ityAtmArTatvaSruterayukta-
miti cenna . “yatra vA anyadiva syAt” ityavidyAvizayA-
tmArTatvAByupagamAt “tatkena kaM paSyet” “neha nAnAsti ki-
Ycana” “tatra ko mohaH kaH Soka” ityAdi vidyAvizaye
tatpratizeDAcca nAtmaDarmmatvam . tArkkikasamayaviroDAdayuktamiti
[Page0918-a+ 38]
cenna yuktyApyAtmano duHKitvAnupapatteH . na hi duHKena
pratyakzavizayeRAtmano viSezyatvaM, pratyakzAvizayatvAt . AkASasya
SabdaguRavattvavadAtmano duHKitvamiti cenna ekapratyayavi-
zayatvAnupapatteH . na hi suKagrAhakeRa pratyakzavizayeRa
pratyayena nityAnumeyasyAtmano vizayIkaraRamupapadyate .
tasya ca vizayIkaraRe Atmana ekatvAdvizayyaBAvaprasaNgaH .
ekasyEva vizayavizayitvaM dIpavaditi cenna yugapadasa-
mBavAdAtmanyaMSAnupapatteSca . etena vijYAnasya grAhya-
grAhakatvaM pratyuktam . pratyakzAnumAnavizayayoSca duHKA-
tmanorguRaguRitvenAnumAnam duHKasya nityameva pratya-
kzavizayatvAdrUpAdisAmAnADikaraRyAcca manaHsaMyogajatve-
'pyAtmani duHKasya, sAvayavatvavikriyAvattvAnityatvaprasaNgAt .
na hyavikftya saMyogi dravyaM guRaH kaScidupayannapayanvA dfzwaH
kvacit . na ca niravayavaM vikriyamARaM dfzwaM kvacit a-
nityaguRASrayaM vA nityam . na cAkASa AgamavAdiBi-
rnityatayAvagamyate . na cAnyo dfzwAnto'sti vikriyamA-
Ramapi tatpratyayAnivftternityameveti cenna dravyasyAvayavA-
nyaTAtvavyatirekeRa vikriyAnupapatteH . sAvayavatve'pi
nityatvamiti cenna sAvayavasyAvayavasaMyogapUrvvakatve sati
viBAgopapatteH . vajrAdizvadarSanAnneti cennAnumeyatvA-
tsaMyogapUrvvatvasya . tasmAnnAtmano duHKAdyanityaguRASraya-
tvopapattiH . parasyAduHKitve'nyasya ca duKino'BAve
duHKopaSamanAya SAstrAramBAnarTakyamiti cennAvidyA-
'DyAropitaduHKitvamramApOhArTatvAt” .
<P>yaTA ca kAmasya hfdayASritatvataTA''ptakAmaSabde 718 pfzWe
darSite vf0 BA0 vAkye prapaYcitam . evameva sAMKyAHpAtaYjalASca
jYAnAdivat suKaduHKecCAdvezaprayatna DarmmA DarmmA apibudDereva
DarmmA ityAhuH . ISvarecCA tu samUhAlambanAtmikA sarvvaM jagat
BUyAdityAkArikA . “so'kAmayata bahu syAM prajAyeyetyAdi”
SrutiH . “so'BiDyAya SarIrAt svAt sisfkzurviviDAH
prajAH” iti smftiSca tasya tatsattve pramARam . sA ca nityeti
nEyAyikAdayaH nityatvAccarna tatra kAraRApekzA . vyomAdi-
vadanityeti vedAntinaH . mityatvavAdimate'pi sfjya-
mAnajIvAdfzwarUpasahakAreREvatattatkAryyotpattiriti ISvara
Sabde vakzyate . manoDarmmatvavAdimate manasastriguRAtma-
katve'pi rajasaeva tatkAraRatvam “kAma eza kroDa eza
rajoguRasamudBavaH” gotAyAM kAmasya rajoguRakAryyatvokteH .
tataSca budDestriguRAtmakatvena  rajaHkAryyakAmasya
[Page0918-b+ 38]
tadguRatvamevocitam . ataeva icCASaktikriyASakti-
jYAnaSaktisvarUpiRItyAdO prakftericCASaktyAdirUpatvakaTana-
mapi saNgacCate SaktiSaktimatoraBedAt prakftiSaktitvAcca
tasyA budDiguRatvamavagamyate . ataeva “yA devI sarvva
BUtezu icCArUpeRasaMsTitA” devomA0 sarvvaBUtezu icCA-
rUpeRa prakftisTitiraktA
<P>ISvaropADimAyAyA icCAdimattvenEveSvarasya tadvattvaM
ratnatrayaparIkzAyAmuktaM yaTA “nityaM nirdozaganDaM niratiSaya
suKaM brahma cEtanyamekaM DarmmoDarmmIti Bedadvitayamapi pfTa-
gBUya mAyAvaSEna . DarmmastatrAnuBUtiH sakalavizayiRI sarva-
kAryyAnukUlA SaktiScecCAdirUpA Bavati guRaguRastvASraya-
stveka eva . karttftvaM tatra DarmmI kalayati jagatAM paYca-
sfzwyAdikftye DarmmaH puMrUpamAptvA sakalajagadupadAnaBAvaM
biBartti . strIrUpaM prApya divyA Bavati ca mahizI svASna-
yasyAdikarttuH, proktO DarmmapraBedAvapi nigamavidA Darmmi-
vat brahmakowI” iti taTA ca ekameva brahmAnAdisidDayA
mAyayA karmmI DarmmaSceti dviviDamaBUdityarTaH . tantrokte
kAlikAyAH 2 pIWaSaktiBede . “icCAjYAnakriyAScEva
kAminI kAmadAyinI . ratIratipriyA nandA maGye cEva
manonmanI” tantrasA0 kAlikApIWaSakti kaTane .
<LEND>
