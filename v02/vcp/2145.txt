<L>2145<pc>0191,b<k1>anfRa<k2>anfRa
anfRa¦ tri0 na fRaM yasya . fRaSUnye . fRaYca avaSyadeyam
tacca uttamarRAya dAtavyatvena svIkftaM Danam . taccAvaSyaM
SoDyaM tadaSoDane “fRAnAmanapakriyetyukterupapAtakaM Bavati .
avaSyaSoDyatvena tatsadfSam vedADyayanAdikamapi fRa-
Sabdena vyavahriyate “jAyamAno rva puruzastriBirfRE-
rfRI Bavati svADyAyena fziByaH, yajYena deveByaH prajayA
pitfBya” iti SrutiH evaYca vedADyayanAdinA fzyAdInA-
mfRaSoDane anfRo BavatIti smftyAdO prasidDam . evaYca
“fRAni trIRyapAkftya mano mokze niveSayediti” fRa-
SUnyasyEva mokzADikAraH . ataeva manunA “daSalakzaRakaM Darmma-
manutizWan samAhitaH . vedAntaM viDivacCrutvA saMnyaseda-
nfRI dvija” iti anfRasyEva saMnyAso'BihitaH . “jyezWena
jAtamAtreRa putrI Bavati mAnavaH . pitFRAmanfRaScEva sa
tasmAt sarvvamarhatIti” manuH . “eza vA anfRaH yaH putrIti”
SrutiH . kftopakArasya pratyupakAro'pi fRatvena svIkri-
yate . tadaBiprAyeREva “prARErdaSaraTaprIteranfRaM kaRwavarttiBi-
riti” raGO varRitam .
<LEND>
