<L>3064<pc>0263,a<k1>aprameya<k2>aprameya
aprameya¦ tri0 pramAtuM jYAtuM paricCettuM vA yogyaM na0 ta0
1 aparicCedye 2 bahusaMKyakavIryyavati 3 idamitTamiti
niScetumaSakye “tvamekohyasya sarvvasya viDAnasya svaya-
mBuvaH . acintyasyAprameyasya kAryyatattvArTavitpraBuH” manuH
“svayaMBuvo'pOruzasya viDAnasya vedasya” kullU0 . “aSa-
kaYcAprameyaYca vedaSAstraBiti sTitiH” manuH . 4 brahmaRi
na0 kenApi pramARena tasya pramAtumaSakyatvAt . vedAnti-
mate hi pramARAni zaw pratyakzAnumAnaSabdopamAnArTA-
pattiyogyAnupalabDiBedAt tatra parabrahmaRaH na pratyakzapramARa-
cakzurAdigamyatA rUpAdyaBAvAt “aSabdamasparSamarUpamavyayaM
taTA'rasaM nityamaganDavacca yaditi” SrutO tasya rUpAdya-
BAvasyokteH . nApi anumAnagamyatA vyAptiliNgAdyaBAvAt
“asaNgo'yaM puruza” iti SrutyA tasya sarvasaNgaSUnyatokteH
nApyupamAnagamyatA nirdDarmmakatvena, tadBinnatve sati tadgata-
BUyoDarmmavattvalakzaRasya sAdfSyasya tatrABAvAt . na
vArTApattigamyatvam kiYcidvastu vinA anupapadyamAnasyEvA-
rTasyArTApattipramARavedyavayA tadBinnavastvaBAvena tatra tadasamBa-
vAt . nyAyamate ca arTApattervyatirekavyAptihetukAnu-
mAnezvantarBAveRa talliNgasya tatrABAvAt . yogyAnulabDe-
ScABAvamAtrapramARatvAMt parabrahmaRaSca sadAtmakatvenABAva
rUpatvABAvAt . nApi SabdapramARavedyatvam tatra
SAbdaboDopAyaSaktyAderaBAvAt ataeva “yadvAcA na manute
yena vAgaByudyate tadeva brahma tvaM vidDi nedaM yadidamupAsate”
iti SrutyA'sya vAgvizayatvaM nirAkftam . na ca lakzaRayA
tadvoDaH, SakyasambanDarUpalakzaRAyAH nismambanDe tasminna-
[Page0263-b+ 38]
pravftteH . ataeva “brahman! brahmaRyanirdeSye nirguRe
guRavfttayaH . karTa caranti? SrutayaH sAkzAt sadasataH
pare” iti BAgavate guRavfttiSrutigocaratASUnyatvamasyo-
ktam . na ca pramARAgocaratve tasya kaTaM sidDiH? kaTaM vA
“tantvOpanizadaM puruzaM vedeti” SrutO “SAstrayonitvAditi”
SA0 sUtre ca tasya upanizadvedyatvamuktaM saMgacCatAm?
SAstrajanitabudDyEva tasya vizayIkaraRAt taTAtvasaNgateH . taTA
ca SAstrajanyAntaHkaraRavizayatvameva tasya na tu tadavacCinna-
cEtanyavizayatApi yaToktaM “PalavyApyatvamevAsya SAstra-
kfdBirnirAkftam brahmaRyajYAnanASAya vfttivyAptirapekzi-
teti” Palati prativimbati budDivfttO PalaM cidABAsastadvyA-
pyatvaM tadvizayatvaM tena yaTA GawapawAdInAM tadAkArabudDivftti
pratiPalitena cidABAsenEva prakASyatA, na taTA, brahmaRaH svapra-
kASatayA tasya itarAprakASyatvAt kintu spayaM prakASyatA na tu
tatrAnyApekzAsti . parantu svAjYAnanASAyEva budDivftterapekzA-
mAtraM sA ca Sabda janiteti upanizadvedyatA itTamuBayaSruti-
sAmaYjasyam . vAcaspatimate tu SabdAdapi aKaRqAkArA
kAcit daSamastvamasItyAdivat manovfttirudeti tadvizayatvA-
dasya SAstravedyatA . “manasEvAnudrazwavyamiti” Srutestasya
manomAtravedyatve'pi “tattvamasyAdivAkyotTaM jYAnaM mokzasya
sADanamiti” SAstrAt manaHsaskAre ca SAstrApe-
kzaRAt SAstravfttivedyatA . na ca manovfttivedyatve'prameyatva-
hAniH . asaMskftamanovizayatvABAvenEva taTAtvAt “avAN-
manasagocaramiti” vAkyasyApi tatrEva tAtparyyAt . mano-
vizayatvoktirapi ajYAnanASArTamanovfttimAtravedyatABi-
prAyeRa, tadavacCinnacidABAsavizayatvABAvAccAprameyatA
“yanmanasA na manute yena mano'numanyate” iti SrutestaTArTa-
tvAt . jagatkarttftvena ISvarasyAnumAne'pi kUwasTasya tadanu-
mAnagamyatvABAvAt ISvarasyEva SrutipramARakatvena upaniza-
dvedyatoktiH . taduttaraM mananAdinA SrutivAkyatAtparyyAva-
DAraRenAKaRqabrahmAkArA cittavfttirudeti iti na kAci-
danupapattiH . nEyAyikAdimate tu tadguRagaRasya parimAtu-
maSakyatvAt duzwASagAvedyatvAcca aprameyatvamiti . pra + mi + kzepe
yat na0 ta0 . aparikzepye “yadASrOzaM vAsudevArjjunO
to taTA DanurgARqivamaprameyam” BA0 A0 pa0 .
<LEND>
