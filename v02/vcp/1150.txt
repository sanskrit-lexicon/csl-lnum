<L>1150<pc>0115,b<k1>adfzwa<k2>adfzwa
adfzwa¦ na0 dfSa--kta na0 ta0 . puRyApuRyarUpe BAgye
[Page0116-a+ 38]
indriyAyogyatvAt tasyAdfzwatvam . adfzwasattve pramA-
RaYca . “sApekzatvAdanAditvAt vEcitryAt viSva-
vfttitaH . pratyAtmaniyamAt Bukterasti heturalOkika”
iti “ciraDvastaM PalAyAlaM na karmmAtiSayaM vineti” ceti
kusu0 . asyABiprAyaH . iha hi jagati uccAvaca
vicitrAH suKaduHKAnuBavarUpA BogAH pratyAtmavedanIyAH, te
ca na nityA utpattivinASaSAlitvAt ataeva na sadAtanAH
kintu kAdAcitkA eva, sati ca tezAM kAdAcitkatve
hetusApekzatvameva taTA hi vimatA BogavyaktayaH hetusApekzAH
kAdAcitkatvAt Gawavat . yadyat kAdAcitkaM tattat hetu-
sApekzaM yaTA GawaH Bavanti ca BogavyaktayaH kAdAcitkAH
tasmAt hetusApekzA iti paYcAvayavanyAyena BogAnAM hetu-
sApekzatvasidDiH sa ca hetuH na lOkikapratyakzAdivizayaH
kaScit samBavati tadanvayavyatirekABAvAt na ca kAlasyEva
tadDetutvenArTAntarApAtaH . kAlasya sADAraRakAraRatayA
civitraBogaM pratyaniyAmakatvAt anyaTA kAlasyEkarUpatayA
sarvadA sarvaBogaprasaNgaH . etena tattatkAlatvena kAraRatA-
kalpane'pi na nistAraH tattatkAlavyaktInAM puruzamAtrasA-
DAraRyena pratyAtmavicitraBogopapAdakatvAnupapatteH . ato
vicitraBogAnyaTAnupapattyA tadADAyakamalOkikaM kAraRaM yat
kalpanIyaM, tadevAdfzwam . evamanumAnena AgamaprAmARyA-
naByupagantFn prati alOkikAdfzwasADanam . Agamena tu
tatsidDirevamaBiyuktEraByupetA “svargakAmo yajeteti”
vAkye samaBivyAhftasvargasADanatvaM yAge viDipratyayena
boDyate tacca na samBavati, svargAdeH kAlAntaraBAvitayA
ASuvinASino yAgAdestadAnImasattvena kAraRatvAsamBavAt
ato viDiboDitaM yAgAderizwasADanatvaM PalakAlaparyyanta-
sTAyisvajanyavyApAraM vinAnupapannamityanupapattijYAnena dvArI-
BUtamapUrvvaM kalpyate . tadamiprAyeREva ciraDvastamityAdyuktam .
ataeva “pOruzaM dEvasampattyA kAle Palati pArTiva! .
trayametanmanuzyasya piRqitaM syAt PalAvahamiti”
SAstrAntare kAryyajananasAmagryAM dEvapadABiDeyApUrvvasya
kIrttanam . taccAdfzwaM dviviDaM puRyaM pApaYca vihitA-
nuzWAnajanyaM puRyaM, nizidDAnuzWAnajanyaM pApam, tadu-
Bayamapi triviDaM, prArabDaM PaladAnonmuKaM saYcita Yceti .
dehAdyAramBakamadfzwaM prArabDaM, bahUnAmadfzwAnAM cirasaYcitAnAM
maDye PalavipAkAya unmuKaM PaladAnonmuKaM, tadBinnaM saYci-
tam . tatra “ye samarTA jagatyasmin sfzwisaMhArakArakAH .
[Page0116-b+ 38]
te'pi kAlena lIyante iti” SAstrAt “kalanAt sarvaBUtAnAM
kAla ityaBiDIyate” ityukteSca kAlasya sarvanASakatve'pi
nAdfzwanASakatvam “nABuktaM kzIyate karmma kalpakowiSatErapIti”
SAstrAntarAt kintu BogAdeva kzayaH . taTA puRyasya karmma-
nASAjalasparSAdito'pi nASaH, pApasya prAyaScittA-
dinA nASaH . prArabDAtiriktapuRyApuRyakarmmaRAM tattvajYAnAt
nASaH . “jYAnAgniH sarvakarmmARi BasmasAt kurute'rjuneti”
gItAdiSAstrAt . idamadfzwaM vedAntiBirnnAnumanyate tErhi
karmmaRaH sUkzmAvasTApannasaMskAraviSeza evAdfzwasTAnIyata-
yANgIkriyate iti BedaH . taccAnuSayaSabde vistarato vAcyam .
taccAdfzwamAtmaDarmma iti nEyAyikA vESezikAdayaScAByupa-
gacCanti . vedAntisANKyapAtaYjalAstu budDiDarma iti BedaH .
tezAM mate hi karttftvasya budDiDarmmatayA “SAstradeSitaM Pala-
manuzWAtarIti” nyAyAt tatrEvAdfzwotpatterucitatvam anya-
kftakarmmaRA anyasyAdfzwotpattO atiprasaNgAt “kftahAnA-
kftAByAgamaprasaNgaSceti” sUtreRa ca taTEva pratipAditatvAdaDika-
mAkare drazwavyam . asya ca adfzwaSabdavAcyatve “pratyakza-
manimittaM vidyamAnopalamBanatvAditi” jEminisftraM
mAnam . tasyAyamaBiprAyaH “nodanAlakzaRo'rToDarmma”
iti Darmme vedEkasamaDigamyatvamupakziptaM tasya draQIkara-
RArTamidaM sUtraM pravfttam . “anuzWAnAdUrdDvamutpadyamAnasya
Darmmasya pUrvvamavidyamAnatvAt na pratyakzayogyatAsti uttara-
kAle'pi rUpAdirAhityAnnendriyEravagamyatA . ataevA-
dfzwamiti sarvEraBiDIyate” iti f0 BAzyam . sUtrArTastu
pratyakzaM cakzurAdi na tadgrahaRe nimittaM tezAM vidyamAno-
palamBahetutvAt Darmmasya ca prAk avidyamAnatvAt . liNga-
rAhityAcca nAnumAnavizayatvamapyasti . suKaduHKayostadgamaka-
tvena liNgatvasamBave'pi tayorliNgatvajYAnamapi vedEkagamyaM,
“kasya karmmaRaH? kiM PalamityaDyavasAyasya vedEkasamaDi-
gamyatvAt suKaduHKAByAM sAmAnyena DarmmADarmmamAtrAnumAne-
'pi tadviSezapratipattO vedasyEva sADanatvAditi pratijYAtaM
Darmmasya nodanAmAtrapramApakatvaM susTitamiti . dfzwaBinne
tri0 “sarvamadfzwaM SucIti” smftyantaram . “adfzwamapyarTa-
madfzwavEBavAt karoti suptirjanadarSanAtiTimiti” nEza0 .
ajYAtamAtre tri0 . “adfzwavirahavyaTamiti” . hito0 .
“adfzwamadBirnirRiktamiti” smftiH “adfzwamupaGAtaSaNkABi-
rajYAtamiti” raGu0 . adfzwahetuke BayAdO ca . dEvi-
kAgniBayAderadfzwasADyatvAdadfzwatvam .
<LEND>
