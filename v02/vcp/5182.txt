<L>5182<pc>0458,a<k1>avidyA<k2>avidyA
avidyA¦ strI na vidyA viroDe na0 ta0 . vidyAviroDini 1 a-
jYAne 2 jYAnABAve ca . avidyA ca nyAyamate jYAnABAvaH .
sAMKyAdimate jYAnaprAgaBAvAparaparyyAyajYAnAnagatAvAsTA
sA ca paYcaBedA “avidyA paYcaparvvEzA prAdurBUtA mahAtmanaH”
iti purA0 paYca parvvARi ca “avidyA'smitArAgadvezABi-
niveSA” iti pAta0 sUtroktAni . tatra “a-
nityASuciduHKAnAtmasu nityaSucisuKAtmaKyAtiravidyA”
pAta0 sU0 . vyAKyAtaYca tadvfttO yaTA avidyA
“atasmin tadbudDirityarTaH amarA devA ityanityezu
nityatvaBrAntyA devatvArTaM karma kftvA baDyante, evamaSucO
strIkAye SucitvaBrAntyA baDyante taduktaM BagavatA vyAsena
“sTAnAdvIjAdupazwamBAnnizyandAnniGanAdapi . kAyamADe-
SOcatvAt paRqitAhyaSuciM viduriti” viRmUtrasaNkulaM mAtu-
rudaraM sTAnaM, SukraSIRitaM vIjam, annapariRAmaSlezmAdi-
rupazwamBaH sarvadvArErmalAnAM sravaRaM nizyandaH . niDanaM maraRam .
tena hi SrotriyakAyopyatyantASucirBavati ADeyaSOcatvaM
snAnAnulepanAdinA SucitvApAdanam . taTA pariRAmaduHKe
Boge suKatvaBAntiH anAtmani vudDyAdAvAtmaKyAtiH
avidyA tattvavidyAviroDinItyarTaH . yadyapi SuktirUpAdya-
[Page0458-b+ 38]
vidyAH santi taTApi paYcaviDEvAvidyA banDamUlamitiBAvaH”
iyamavidyA'dfzwatvena nEyAyikEraNgIkftA “ityezA saha
kAriSaktirasamA mAyA durunnItito mUlatvAt prakftiH
praboDaBayato'vidyeti yasyoditA” kusu0 “yasyeSasya sahakAri
SaktiH kAraRam ezA sahakArirUpA mAyA asamatvAt
sarvvakAryyApekzaRIyatvAt durunneyatvasAdfSyAt mAyA-
pade'dfzwe lakzaRA . mUlatvAt prakftiH sEva, tattvajYAnaprati-
baDyatvAt sEvAvidyA uditA uktA” haridAsaH .
kzaRikavijYAnavAdinastu “aBinno'pi hi budDyAtmA vipa-
ryyAsanidarSanEH . grAhyagrAhakasaMvittirBedavAniva lakzyate”
ityuktadiSA kzaRikavijYAnamevEkaM tattvaM bAhyaM vastu nAsti
taTAhi bAhyapadArTABAve'pi miTyAjYAnarUpayA'vidyayA
sarvvaM vastu kalpitamityAhuH . tadetat sAMKye nirAkftam .
yaTA “nAvidyAto'pyavastunA banDAyogAt” sU0 “avidyA-
to'pi na sAkzAdbanDayogaH advEtavAdinAM “tezAmavi-
dyAyA apyavAstatvena tayA banDAyogAt na hi svApnarajjvA
banDanaM dfzwam . naca “na niroDo na cotpatti rna banDo
na ca sADakaH . na mumukzu rna vE mukta ityezA parArTatA” iti
“banDamOkzO suKaM duHKaM mohApattiSca mAyayA . svapne yaTA-
tmanaHKyAtiH saMsftirna tu vAstavI” iticokteHbanDo'pyavAstava
iti vAcyam vijYAnAdvEtaSravaRottaraM banDanivfttaye yogA-
ByAsaviroDAt banDamiTyAtvaSravaRena banDanivfttyAsiqvatva
niScayAt tadarTabahvAyAsasADyayogANgAnuzWAnAsamBavAt” BA0
“vastutve siqvAntahAniH” sU0 “yadi cAvidyAyA vastutvaM
svIkriyate tadA svAByupagatasyAvidyAnftatvasya hAniH”
BA0 . “vijAtIyadvEtApattiSca” sU0 . “kiYcAvidyAyA
vastutve kzaRikavijYAnasantAnAdvijAtIyam dvEtaM prasajyeta
tacca BavatAmanizwam . santAnAntaHpAtivyaktInAmAnantyAt
sajAtIyaM dvEtamizyataeva tErityASayena vijAtIyeti .
nanvavidyAyA api jYAnaviSezatvAdavidyayA kaTaM vijAtIya-
dvEtamiti cenna jYAnarUpAvidyAyA banDottarakAlInatayA
vAsanArUpAvidyAyA eva tErbanDahetutvAByupagamAt . vAsanA
tu jYAnAdvijAtIyetiBAvaH” BA0 . “nAsadrUpA na sadrUpA
mAyA nEvoBayAtmikA . sadasadByAmanirvAcyA miTyABUtA
sanAtanI” tyuktimanusftyASaNkate “virudDoBayarUpA cet” sU0
“virudDaM yaduBayaM sadasacca tato vilakzaRaRaM vA tadrUpEvAvidyA
vaktavyA ato na tayA pAramArTikAdvEtaBaNga iti cedityarTaH .
vyaktAvyaktatvarUpasadasattayoH svamatasidDayorviroDonAstIti
[Page0459-a+ 38]
sUcanAya virudDetipadam” BA0 dUzayati . “na tAdfk-
padArTApratIteH” sU0 . virudDaDarmmavatpadArTasyAsidDe-
rityarTaH . api cAvidyAyAH sAkzAdeva duHKayogAKyabanDa-
hetutve jYAnena vidyAkzayAnantaraM prArabDaBogAnupapattiH
banDaparyyAyasya duHKaBogasya kAraRanASAt . asmadAdimate
tu nAyaM dozaH saMyogadvArEvAvidyAkarmmAdInAM banDahetutvAt
janmAKyaH saMyogaH prArabDasamAptiM vinA na naSyati” BA0 .
punaH SaNkate . “na vayaM zawpadArTavAdino vESezikAdivat”
sU0 “vESezikAdyAstikavanna vayaM zawzoqaSAdiniyata
padArTavAdinaH . ato'pratIto'pi sadasadAtmakaH sadasadvi-
lakzaRo vA padArTo'vidyotyaByupeyamiti BAvaH” BA0 . pari-
harati . “aniyatatve'pi nAyOktikasya saMgraho'nyaTA bA
lonmattAdisamatvam” sU0 . “padArTaniyamomAstu taTApi
BAvABAvaviroDena yuktivirudDasya sadasadAtmakapadArTasya saMgraho
BavadvacanamAtrAcCizyARAM na samBavati . anyaTA bAlakA-
dyuktasyApyayOktikasya saMgrahaH syAdityarTaH . SrutyAdika
masminnarTe sPuwaM nAsti yuktiviroDena ca sandigDaSruterarTA-
ntarasidDiriti BAvaH” BA0 . evaM kzaRikavijYAnavAdanira
sanena vedAntisamudBAvitAvidyA'pi prakftireveti tatrEva
vyavasTApitam . yaTA “pAramparye'pyekatra parinizWeti saMjYA-
mAtram” sU0 .. “avidyAdidvAreRa paramparayA puruzasyajaganmU-
lakAraRatve'pyekasminnavidyAdO yatra kutracinnitye dvAre para-
mparAyAH paryavasAnaM Bavizyati puruzasyApAriRAmitvAt .
ato yatra paryavasAnaM sEva nityA prakftiH . prakftiriha mUla-
kAraRasya saMjYAmAtramityarpaH” BA0 .. nanvevaM avidyA sTAnIya
prakfternityatvAnupapattestasyA utpattiSruterjYAnanASyatvA-
ccetyASayena mUlasamAGAnamAha . “samAnaH prakfterdba-
yoH” sU0 .. “vastutastu prakftermUlakAraRavicAredvayorvAdipra-
tivAdinorAvayoH samAnaH pakzaH . etaduktaM Bavati yaTA prakf-
terutpattiH SrUyate evamavidyAyA api . “avidyA paYcapa-
rvEzA pradurBUtA mahAtmanaH” ityAdivAkyEH . ata ekasyA
avaSyaM gORyutpattirvaktavyA . tatra ca prakftereva puruzasaMyo-
gAdiBiraBivyaktirUpA gORyutpattiryuktA . “saMyogalakzaRo-
tpattiH kaTyate karmajYAnayoriti” kOrmavAkye prakftipuruza-
yorgORotpattismaraRAt . avidyAyASca kvApi gORotpa-
ttyaSravaRAt . tasyA anAditAvAkyAni tu pravAharUpeREva
vAsanAdyanAdivAkyavadvyAKyeyAnIti . avidyA ca miTyA-
jYAnarUpA budDiDarma iti yoge sUtritamato na nityatva-
[Page0459-b+ 38]
hAniH . aTa vA dvayoH prakftipuruzayoH samAna eva nyAya
ityarTaH . “yataH praDAnapuruzO yataScEtaccarAcaram . kAraRaM
sakalasyAsya sa no vizRuH prasIdatu” ityAdivAkyEH puruza-
syApyutpattiSravaRAditi BAvaH . taTA ca puruzasyeva prakfte-
rapri gORyevItpattiH nityatvaSravaRAttadapi samAna-
miti . tasmAt prakftirevopAdAnaM jagataH prakftiGarmaScAbidyA
jagannimittakAraRaM taTA puruzo'pIti sidDam . yat tu .
“avidyAmAhuravyaktaM sargapralayaDarmiRam” sargapralayanirmuktaM
vidyAM vE paYcaviMSakam” iti mokzaDarme prakftipuruzayora-
vidyAvidyeti vacanaM tat taduBayavizayatayopacaritameva . pari-
RAmitvena hi puruzApekzayA prakftirasatIti tasyA avidyA-
vizayatvamuktam . evameva tasmin prakaraRe svasvakAraRApekzayA
BUtAntaM kAryajAtamavidyetyuktaM svasvApekzayA ca svasvakAraRaM-
vidyeti . puruzasya pariRAmarUpaM jagadupAdAnatvaM tu prakftyu-
pADikameva kartftvAdivacCrutismftyorupAsArTamevAnUdyate .
anyaTA “asTUlamanaRvahrasvamityAdi” SrutiviroDApatteriti
mantavyam . mAyASabdena ca prakftirevocyate “mAyAM tu pra-
kftiM bidyAditi” SrutO “tasmAnmAyI sfjate viSvametat”
“tasmiMScAtmA mAyayA sannirudDaH” iti pUrvaprakrAntamAyAyAH
prakftisvarUpatAvacanAt . “sattvaM rajastama iti prAkftaM tu
guRatrayam . etanmayI ca prakftirmAyA yA vEzRavI SrutA” ..
“lohitaSvetakfzReti tasyAstAdfgvahuprajAH” ityAdismfti
ByaSca . na tu jYAnanASyAvidyA mAyASabdArTo nityatAnu-
papatteH . kiYcAvidyAyA dravyatve SabdamAtraBedo guRatve ca
tadADAratayA prakftisidDiH puruzasya nirgaRatvAdiByaH .
aTa dravyaguRakarmavilakzaREvAsmABiravidyA vaktavyeti cenna
tAdfkpadArTApratIteruktatvAditi” BA0 . vedAntinastu
jYAnaviroDi ajYAnAparaparyyAyaM padArTAntaramavidyeti
svIcakruH tacca vistareRa ajYAnaSabde 93 pfzWe darSitam .
iyaYcAvidyA mUlAvidyAtUlAvidyABedena dviviDA . tatra
hiraRyagarBopADirmUlAvidyA tUlAvidyASca pratijIvaBedaM
nAnA mAyASabdenABiDIyante . “mAyopADirayaM jIvaH
avidyopADirISvara” ityukteH “indromAyABiH pururU-
paIyate” itiSruteSca taTAtvam . mAyAnAYca mUlAvidyA-
kAryyatvAt avidyyaSabdavAcyatA'pi . ataeva Avidyiko
jIva iti tattatsTAne BAzyakArAdiBiruktam . svasvA-
ntaHkaraRarUpAvidyopADO tattvajYAne samutpanne tadIyEvA'-
vidyA nivarttate nAnyatra ityekamuktO na sarvamukti-
[Page0460-a+ 38]
riti banDamAMkzavyavasTA . aDikamAkare dfSyam . vESe-
zikAstu viparyyayasaMSayajYAnamavidyetyAhuH tatkAraRapradarSana
pUrvvakamavidyA lakzitA vE0 sU0 upaskare ca yaTA “indri-
yadozAt saMskaradozAccAvidyA” .. “avidyeti sAmAmya-
vAcyapi padaM viparyyaye varttate prakaraRAt saMSayasvapnAna-
DyavasAyAnAmuktatvAt, tatrendriyadozovAtapittAdyaBiBava-
kftamapAwavam, saMskAradozoviSezAdarSanasAhityaM tadaDInaM
hi miTyAkzAnaM jAyate” .. “tacca duzwajYAnam” sU0 .. tadi-
'tyavyayapadaM sarvvanAmasamAnArTakamavidyAM parAmfSatiM
sA'vidyA, duzwajYAnaM vyaBicAri jYAnamatasmiMstaditijYAnaM
vyaDikaraRaprakArAvacCinnaviSezyAvfttiprakArakasiti yAvat,
dozaSca jYAnasyAniScayarUpatvamapi, tenEkakowisatyatve'pi
saMSayoduzwa evAnavaDAraRAtmakatvAt’ tadanena saMSayo-
viparyyayasvapnAnaDyavasAyAnAYcatturRAmapyupasaMgrahaH” upa0 ..
“vidyAvidyAdvEviDyAt saMSayaH” gO0 sU0 . nAsti vidyA
SAstrAdijYAnaM yasya . 3 SAstrAdijYAnaSUnye tri0 “avidyo
vA savidyo vA brAhmaRo mAmakI tanuH” purA0 .
“vEdyo'vidyAya nAkAmo dadyAdaMrSa svato DanAt”
dA0 BA0 smftiH . “avidyAnAntu sarvvezAmIhAtaScedDanaM
Bavet” manuH” .
<LEND>
