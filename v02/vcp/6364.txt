<L>6364<pc>0614,b<k1>Agama<k2>Agama
Agama¦ pu0 A + gama--GaY . 1 AgatO 2 prAptO
3 utpattO ca “AgamApAyino'nityAstAMstitikzasva
BArata!” gItA, Agamyate prApyate'nena karaRe
GaY . 4 sAmAdyupAye “AgamEH sadfSAramBa AramBasadf-
SodayaH” raGuH Agamyate svatvaBanena . svatvaprApake
5 krayapratigrahAdO “AgamonizPalastatra BuktiHstokApi
yatra no” yA0 smftiH “anAgamantu yo BuNkte bahUnya-
bdaSatAnyapi” smftiH” yAdaSAgamasva prAmARyaM tanni-
rUpitam mitA0 . “BogamAtrasya svatvavyaBicArAt
kIdfSoBogaH pramARamityata Aha . “Agamo'ByaDikoBo-
gAdvinA pUrvvekramAgatAt” yA0 svatvahetuH pratigrahakreyAdi-
rAgamaH . sa BogAdaByaDikobalIyAn svatvaboDane0 Boga-
syAgamasApekzatvAt . yaTAha nAradaH . “Agamena viSudDena
BogoyAti pramARatAm . aviSudDAgamo BogaH prAmARyaM
nEva gacCatIti” . na ca BogamAtrAtsvatvAvagamaH parakIya-
syApyapahArAdinopaBogasamBavAt . ataeva “Boga tu kevalaM-
yastu kIrttayennAgamaM kvacit . BogacCalApadeSena vijYeyaH
sa tu taskara” iti smaryyate . ataSca sAgamodIrGakAlo
nirantaro nirAkroSaH pratyarTipratyakzaSceti paYcaviSezaRayukto
BogaH pramARamityuktamBavati . taTA ca smaryyate . “sAgamo
dIrGakAlaScAvicCedo'nyaravojJitaH . pratyarTisanniDAnaSca
pariBogo'pi paYcaDeti” . kvaciccAgamanirapekzasyApi
Bogasya prAmARyamityAha . vinA pUrvvakramAgatAditi .
[Page0615-a+ 38]
pUrvvezAM pitrAdInAM trayARAM kramaH pUrbakramastenAgato yo Boga-
stasmAdvinA Agamo'ByaDika iti sambanDaH . sa punarAgamAda-
ByaDikaH AgamanirapekzaH pramARamityarTaH tatrApyAgamajYAna-
nirapekzo na sattvanirapekzaH sattA tu tenEvAvagamyata iti bodDa-
vyam . vinA pUrvvakramAgatAdityetacca smArttakAlapradarSanArTam .
“Agamo'ByaDikoBogAditi” ca smArttakAlavizayam . ataSca
smaraRayogyekAle yogyAnupalabDyAgamABAvaniScayasamBavAdA-
gama jYAnasApekzasyEva Bogasya prAmARyam . smArtte tu kAle
yogyAnupalabDyaBAvenAgamABAvaniScayAsamBavAdAgamajYAna
nirapekza eva santato BogaH pramARam . etadeva syazwIkfta-
NkAtyAyanena . “smArttekAle kriyA BUmeH sAgamA Buktirizyate
smArttetvanugamABAvAt kramAt trizuruzAgatA” . smArttaSca
kAlo varzaMSataparyyantaH “SatAyurvE puruza iti” SruteH . anu-
gamABAvAditi yogyAnupalabDyaBAvenAgamABAvaniScayA-
BAvAditi . ataSca varzaSatADiko BogaH santato'pratiravaH
pratyarTipratyakzaScAgamABAve cAniScite avyaBicArAdAkzi-
ptAgamaH svatvaM gamayati . smArtte'pi kAle'nAgamasmfti-
paramparAyAM satyAM na BogaH pramARam . ataeva “anAgamantu
yo BuNkte bahUnyabdaSatAnyapi . cOradaRqenatampApandaRqayet-
pfTivIpati” rityuktam . na cAnAgamantu yo BuNktEtyekavacana-
nirddeSAdbahUnyabdaSatAnyapItyapiSabdaprayogAt praTamasya puruzasya
nirAgame cirakAlopaBoge'pi daRqaviDAnamiti mantavyaM
dvitIye tftIye vA puruze nirAgamasya Bogasya prAmARyaprasa-
NgAt nacEtadizyate “AdO tu kAraRandAnaM maDye Buktistu
sAgameti” nAradasmaraRAt . tasmAt sarvatra nirAgamopaBoge
“anAgamantu yoBuNkta ityetaddrazwavyam yadapi “anyAyenApi
yadBuktaM pitrA pUrbatarEstriBiH . na tacCakyamapAharttuM kramAttri-
puruzAgatamiti” . pitrA saha pUrbatarEstriBiriti yojyam .
tatrApi kramAt tripuruzAgatamityasmArttakAlopalakzaRam .
tripuruzavivakzAyAmekavarzAByantare'pi puruzatrayAtikramasamBa-
vAddvitIye varze nirAgamasya Bogasya prAmARyaprasaNgaH
taTA sati “smArtte kAle kriyA BUmeH sAgamA Buktirizyata”
iti smftiviroDaH . “anyAyenApi yadBuktamityetaccA-
nyAyenApi Buktamapaharttunna SakyaM kimpunaranyAyAniScaya-
iti vyAKyeyamapiSabda SravaRAt . yaccoktam . “yadvinAga-
mamatyantamBuktaM pUrvvEstriBirBavet . na tacCakyamapAkarttuM
kramAt tripuruzAgatamiti” tatrApyatyantamAgamaM vinetyatyanta
mupalaByamAnamAgamaM vineti vyAKyeyam . na punarAgama
[Page0615-b+ 38]
svarUpaM vineti AgamasvarUpABAve BogaSatenApi na svatvaM Bava-
tItyuktaM kramAttripuruzAgatamityetaduktArTam . nanu smaraRayogye
kAle BogasyAgamasApekzasya prAmARyamanupapannam . taTAhi .
yadyAgamaH pramARAntareRAvagatastadA tenEva svatvAvagamAnna Bogasya
svatve Agame vA prAmARyam aTa prAmARAntareRa nAgamo'vagataH
kaTantadviSizwoBogaH pramARam . ucyate . prAmARAntareRAvaga-
tAgamasahita eva nirantaroBogaH kAlAntare svatvaNgamayati .
avagato'pyAgamoBogarahito na kAlAntare svatvaNgamayitumalaM
maDye dAnavikrayAdinA svatvApagamasamBavAditi sarvamanavadyam .
AgamasApekzo BogaH pramARamityuktam . Agamastarhi-
Boganirapekza eva pramARamityata Aha . “Agame'pi balaM
nEva BuktistokApi yatra no” yA0 yasminnAgame svalpApiBu-
ktirnonAsti tasminnAgame balaM sampUrRaM nEvAsti . ayamaBi
sanDiH svatvanivfttiparasvatvApAdanaYca dAnam . parasvatvApA-
dAnaM ca paro yadi svIkaroti tadA sampadyate nAnyaTA . svIkA-
rastriviDomAnaso vAcikaH kAyikaSceti . tatra mAnaso-
mamedamiti saMkalparUpaH . vAcikastu mamedamityAdyaBi-
vyavahArolleKI sa vikalpakaH pratyayaH . kAyikaH punarupA-
dAnABimarSanAdirUpo'nekaviDaH tatra ca niyamaH smaryyate
“dadyAtkfzRAjinampucCe gAM pucCe kariRaNkare . keSarezu
taTEvASvandAsIMSirasi dApayediti” . ASvalAyano'pyAha .
“anumantrayet pARinABimfSet prARinaM kanyAM ceti” . tatra
hiMraRyavastrAdAvudakadAnAntamevopAdAnAdisamBavAt tri-
viDo'pi svIkAraH sampadyate . kzetrAdO punaH PalopaBoga
vyatirekeRa kAyikasvIkArAsamBavAt svalpenApyapaBoge-
na Bavitavyam . anyaTA dAnakrayAdeH sampUrRatAna Baka-
tIti PalopaBogalakzaRakAyikasvIkAravikalaScAgamo durba-
lo Bavati tatsahitAdAgamAt . etacca dvayoH pUrvvA-
parakAlAparijYAne . pUrvAparakAlajYAne tu viguRo'pi pUrvva-
kAlAgama eva balIyAniti . aTa vA “liKitaM sAkziRo-
BuktiH pramARaM triviDaM smfta” mityuktam . etezAM samavAye-
kutra kasya prAbalyamityatredamupatizWate . “Agamo'ByaDiko
BogAdvinApUrvvakramAgatAt . Agame'pi balaM nEva BuktiH sto-
kApi yatra no” iti ayamarTaH . Adye puruze sAkziBi-
rBAvitaScAgamo BogAdaByaDikobalavAnpUrvakramAgatAd BogA
dvinA . sa puna pUrvvakramAgato BogaScaturTe puruze liKite-
na BAvitAdAgamAtbalavAn maDyame tu BogarahitAdAga-
mAt stokaBogasahito'pyAgamo balavAniti . etadeva
[Page0616-a+ 38]
nAradena spazwIkftaM “AdO tu kAraRandAnaM maDye Buktistu
sAgamA . kAraRaM BuktirevEkA santatA yA cirantanIti”
“paSyato bruvata ityatra viMSativarzaBogAdUrdDvaM BUmerdDanasyApi
daSavarzaBogAdUrdDaM PalAnusaraRaM na BavatItyuktam . tatra
PalAnusaraRavaddaRqAnusaraRamapi na BavizyatItyASaNkya
puruzavyavasTayA pramARavyavasTayA ca daRqavyavasTAM darSayi-
tumAha . “Agamastu kftoyena so'BiyuktastamudDaret . na
tatsutastatsuto vA Buktistatra garIyaso” yA0 . yena puruzeRa
BUmyAderAgamaHsvIkAraH kftaH . sa puruzaH kutaste kzetrAdi-
kamityaBiyuktastamAgamaM pratigrahAdikaM liKitAdiBirudDa-
ret BAvayet . anenacAdyapuruzasyAgamamanudDaratodaRqa ityuktaM
Bavati tatsuto dvitIyo'BiyuktonAgamamudDaret, kintu a-
vicCinnApratiravasamakzaBogam . anenacAgamamanudDarato dvitI
yasya na daRqo'pi tu viSizwamBogamanudDarato daRqa iti
pratipAditam . tatsutastftIyonAgamaM nApi viSizwamBo-
gamudDaredapi tu kramAgatamBogamAtram . anenApi tftIyasya
kramAyAtaBogAnudDaraRe daRqonAgamAnudDaraRe na viSizwa-
BogAnudDaraRe vetyaBihitam . tatra tayordvitIyayorBu-
ktireva garIyasI . tatrApi dvitIye guruH tftIye
garoyasIti vivektavyam . trizvapyAgamAnudDaMraRe'rTahAniH samA-
nEva daRqe tu viSeza iti tAtpayyArTaH . uktaYca .
“Agamastu kftoyena sa daRqyastamanudDaran . na tatsuta-
statasuto vA BogahAnistayorapi” . asmArttakAlopaBo-
gasyAgamajYAnanirapekzasya prAmARyamuktaM vinA pUrvvakramAgatA
dityatra tasyApavAda mAha . “yo'BiyuktaH paretaH syAttasya ri-
kTI tamudDaret . na tatra kAraRamBuktirAgamena vinAkftA”
yA0 yadA punarAharttrAdiraBiyukto'kftavyavahAranirRaya eva
paretaHsyAtparalokagatoBavettadA tasya rikTI putrAdi
stamAgamamudDaret . yasmAttatra tasmin vyavahAre BuktirA-
gamarahitA sASyAdiBiH sADitApi na pramARam .”
vyava0 ta0 raGunandanena tu zazwyabdaeva smArttakAlatayA uktaH .
yaTA tadDftaM vyAsavAkyam “varzARi viMSatiM BuktA
svAminA'vyAhatA mahI . BuktiH sA pOruzI BUmerdviguRA
tu dvipOruzo . tripOruzI tu triguRA na tatrAnvezya Agama”
iti . tripuruzaBoge viSezamAha tatrEva vyAsaH .
prapitAmahaBukta yat tatputreRa vinA ca tam . tO
vinA yasya pitrA ca tasya BogastripOruzaH . pitA pitAma-
hoyasya jovecca prapitAmahaH . trayARAM jIvatAM Bogo
[Page0616-b+ 38]
vijYeyastvekapuruzaH” iti evaYca SatazazwivarzayoH smArtta-
kAlatvaM deSaBedAt vyavasTApanIyam . atrApa-
vAdaH . “BuktistrEpOruzI siDyedaparezAM na saMSayaH . ani-
vftte sapiRqatve sakulyAnAM na siDyati . asvAminA
ca yadBuktaM gfhakzetrApaRAdikam . suhfdbanDusakulyasya
na tadBogena hoyate . vivAhyaSrotrivErBuktaM rAjYA'mAtyE-
staTEva ca . sudIrGeRApi kAlena tezAM svatvaM na siDyati”
vfha0 . atrApi viSezamAha tatrEva “strIDanaYca nfpendrARAM
kadAcana na jIryyati . anAgamaM BujyamAmapi varzaSatE-
rapi” Agamyate tattvamanena . 6 tattvAvedakaSAstre “tasmA-
dapi cAsidDaM parokzamAptAgamAt sidDam” sA0 kA0 .
“sidDaM sidDEH pramAREstu hitaM vAtra paratra vA
AgamaH SAstramAptAnAmAptAstattvArTavedinaH” ityukte
7 SAstramAtre “SfRvatAM jAyate Baktistato guru-
mupAsate . sa ca vidyAgamAn vakti vidyAyuksvASrito
nfpa!” devIzu0 . sa ca guruH vidyAsADanamAgamaM vakti
upadiSatItyarTaH . 8 vede ca “rakzohAgamalaGvasandehAH
prayojanam” “AgamaH Kalvapi brAhmaRena nizPAraRo-
DarmaH zaqaNgovedo'DyeyaH jYeyaSceti” Pa0 BA0 . “AgamaH
prayojakaH pravarttakaH nityakarmatAM vyAkaraRADyayanasya
darSayati prayojanaSabdena PalaM prayojakaSceti kEyaWaH .
“Agamapadena Srutiriti” uddyotaH . “bahavopyAgamErBinnAH
panTAnaH sidDihetavaH” raGuH . 9 mantre ca “sarvavedaH
kriyAmUlaM fziBirbahuDoditaH . kAlodeSaH kriyA karttA
kAraRaM kAryyamAgamaH . dravyaM PalamidaM brahmannavarokto'jayA-
hariH” . BA0 12, 11 aDyA0 “tatra kAlaH prAtarAdiH
deSaH samAdiH kriyA'nuzwAnaM karttA brAhmaRAdi, kAraRaM
struvAdi kAryyaM yAgAdi AgamomantrAdiH dravyaM vrIhyAdi
PalaM svargAdi” iti SrIDaraH .
A + gama--gatyarTatvAt jYAne BAve GaY . 10 SabdajanyaboDe
“pratyakzamanunAnaYca SAstraYca viviGAgamam . trayaM suviditaM
kAryyaM DarmmaSudDimaBIpsunA” manuH . viviDAnAM DarmmARA-
mAgamoyasmAtviviDAgamam . karaRe GaY . 11 SAbdaboDa-
sADane SabdarUpapramARe ca “EndrihyamanumAnaYca pratyakzamapi
cAgamam . yetu samyakparIkzante kutastezAmabudDitA” rAmA0
“AgataH SivavaktreByo gataSca girijAnane . magnaSca
hfdayAmBoje tasmAdAgama ucyate” yAmalokte 11 tantra-
SAstre puM na0 taTA ca AgatAdItAmAdyakzarayuktatvAt taTAtvam
[Page0617-a+ 38]
rudrayAmale tu mataM SrIvAsudevasyeti pAWaH klIvatvena “Aga-
moktaviDAnena kalO devAn yajet suDIH na hi devAH
prasIdanti kalO cAnyaviDAnataH . paYcavarRRErBaveddIkzA-
hyAgamoktEH SfRupriye! . yAM kftvA kalikAle ca sarvABIzwaM
laBennaraH” tantrasAre yAmalam” prasaNgAttantrarUpAgamasya
prAmARyaM tadupAsanAdizu kalO aDikAriviSezasya karttavyatA
ca pradarSyate . nijanijakarmavAsanArUpapASabadDAn anAtmajYAn
janmamaraRAdikleSaBAjaH saMsArapAraM gantumasamarTAn prARino
bilokya parameSvaraH vedena karmakARqopAsanAkARqabrahma-
kARqAtmakArTAn samupadideSa . tatra vedAnAm ucCinna-
prAyatayA kramaSo rAgabAhulyena taduktaDarmezu ucCinnaprAyezu
satsu anucCinnAnAmapyarTasya durmeDasAmidAnIntanAdonAM du-
raDigamatayA AyAsabAhulyena ca tatrApravartta mAnAnAM
kramaSovilaptezu SrOtaDarmmezu kaTaNkAramudDAraH syAdityA-
kalayya kAruRyodayena vedArTaprakASanArTaM sugamopAyena
jEminivyAsanAradAdirUpopaDiBirupahitaH san tatta-
dgranTAn praRItavAn . tatra karmmakARqArTo jEminA
sanvAdiBiSca samyaktayA vyAkftaH upAsanAkARqArTaH svayaM
SivamUrttyA tantraSAstraM, nAradAdimUrttyA ca paYcarAtrAdikaM
viDAya vivftaH brahmakARqArTaSca vedavyAsamUrttyeti vivekaH .
tataSca Darme vedasyEva svataHpramARatvena vedamUlakatvAdanyezAM
prAmARyaMtatra smftInAmiva AgamasyApi vedamUlakatvamanumI-
yate . vedaeva rAmatApanIyanfsiMhatApanIyAdyAtmake Aga-
moktopasanAdisaMvAdAt tanmUlakatvADigamAt yezAM ca mUlAni
nADigamyante tezAmapi prAmARyaM smfti vAkyavat anumA-
tavyam BramapramAdAdiSUnyatvahetoH smftikarttFRAmiva Aga-
makarttuH Sivasya sattvAt tantravAkyasya smftibAkyavat
prAmARyam na ca bOdDAgamAdivat vipralamBakavAkyatvaM
rAgadvezAdestasminnasattvAt . tatrf kfrmakARqArTe sarvezAma-
paryyudastAnAmaDikAraH mumukzorapi tattvajYAnaparyyantaM
cittaSoDanArTaM pratyavAyaparihArArTaM ca karmmaRAM karttavya-
topadeSAt “tametaM brAhmaRA vividizanti vedAnuvacanena
yajYena tapasetyAdi” SruteH “Arurukzormuneryogam
karma kAraRamucyate . yogArUQasya tasyEva SamaH kAraRa-
mucyate” gItAvAkyAcca . tato'nyezAmapi ISvarArpaRena
PalAnaBisanDAnena ca kftAnAM karmmaRAM banDAhetutvAt krama-
SomuktiH Palam . evamupAsanAkARqArTe'pi sarvezAmaDikAraH
SrutO tapaseti nirddeSAt “sarvaM KalvidaM brahma tajjalA-
[Page0617-b+ 38]
niti SAnta upAsIta sa kratuM kurvvIteti” SrutyA sopADikasye
SvasyopAsanAviDAnAcca . upAsanA ca mAnasI kriyA DyA-
naparaparyyAyA tatra nirAkArasya brahmaRo'samBavAt soBADi-
keSvaravizayEvopAsanA karttavyA . sA ca guRopADiviSizwa-
syeva tattadAkAropahitasyApi samBavati “cinmayasyAdvitI-
yasya nizkalasyASarIriRaH . upAsakAnAM siqyaTe
brahmaRorUpakalpanA” ityukteH . kalpanA ca na sveccayA
kintu SAstrAdisidDEva . taTA cAgamapurARAdizu yAni
yAni rUpARi varRitAni tadrUpeREva . upAsanA
karttavyA . brahmakARqArTe tu karmaBiScittaSudDO sAkAro-
pAsanena tadEkAgryavataH vedAntoktasADanacatuzWayavata evADi-
kAra iti BedaH . tatra tAntrikopAsane karttavye'pi devoBUtvA
devaM yajet” ityukteH BUtaSudDyAdinA AtmAnaM SoDayitvA
upAsyadevenEkoBUtamAtmAnaM DyAtvEvopAsanaM kAryyam “aTayo-
'nyAM devatAmupAste'nyo'sAvanyo'hamasmi na sa vada yaTA
paSureva sa devAnAmiti” SrutyA BedenopAsAnAyA nindanAt
tAntrikopAsane'pi karttavye vEdikakarmmasu sAvitrajatmarUpo
panayanasaMskArasyeva tantroktadIkzAyAevADikAraprayoja-
katvam tatra dIkzAyAYca sarve'pi varRRA anulom
pratilomajAScADikAriRaH “mAM hi pArTa! vyapASritya
ye'pi syuH pApayonayaH . striyo vESyAstaTA
SUdrAste'pi yAnti parAM gatimiti” gItAyAM Baga-
vadupAsane sarvezAmaDikArasya patipAdanAt . atra “purA
RAdO kaScit viSezo darSitaH yaTA “yAni SAstrARi
dfSyante loke'smin viviDAni ca . SrutismftivirudDAni
tezAM nizWA tutAmasI . karAlaBEravaYcApi yAmala vAmamASri-
tam . evaMviGAni cAnyAni mohanArTAni tAni tu . mayA
sfzwAni cAnyAni mohAyEva BavArRRave” iti devI-
purARavacane vAmamASritamiti viSezaRAt Srutismfti
virudDAnIti nirddeSAcca SrutismftivirudDavAmamArga
syEva nindanAt tatrEvADikAriviSezasyAnaDikAro na tu
tantroktezvapi itarAMSezu vedAvirudDezu iti nirRayaH .
vastutaH “sOtrAmaRyAM surAM pibet” iti SrutyA
vihitasya sOtramaRyAM surAsevanasyeva vAmadevasAmopAsakasya
“na kAYcana pariharediti” sarvvastrIgamanasyeva
aDikAriviSezavizaye tasyApi grAhyatA . ataeva
manunA “na mAMsaBakzaRe dozo na madye na ca mETune .
pravfttirezA BUtAnAM nivfttiSca mahAPaleti” sAmA-
[Page0618-a+ 38]
nyato vihitamadyAdO na doza ityuktam . kulAcAraSabde
vakzyamARasya kulAcAraDarmmasya prAyeRedAnIntanAnAM duzkara
tvena sutarAM tanmArgasya tantranirddizwADikAriRAmidAnI-
masattvAt nEva karttavyatA . aTa kaScit prAgBavavAsanAva
SAdaDikArI sampadyate taTApi kUlacUqAmaRO “yatrAsavaM
tu deyaM syAt brAhmaRastu viSezataH . tatrArdrakarasaM dadyAt
tAmre vA visfjenmaDu . devyAstu dakziRe BAge cakrapArSve
nivedayet . madyadravyaM tu SUdrasya nAnyezAntu kadAcana” .
“vESyasya mAkzikaM SudDaM kzatriyasya tu sAjyakam . brAhma-
Rasya gavAM kzIraM tAmre vA visfjenmaDu . nArikelodakaM
kAMsye sarvezAM cEva SoDanam iti” ca dvijAtInAmAsavadAna-
nizeDena gORakalpa evADikriyate na muKyakalpe . “pItvA-
pItvA punaH pItvA patitoDaraRItale! utTAya ca punaH
pItvA punarjanma na vidyate” iti vacanantu caturTASramavizaya-
miti tantrasAraH . “nistrEguRyepaTi vicaratAM ko viDiH ko
nizeDa” ityukteScaturTASramasya viDinizeDAtiktAntatve'pi
paramahaMsASramasyeva dozABAva iti yuktamutpaSyABaH .
“varaM prARAH pragacCantu brAhmaRonArpayet surAm” brAhmaRo
madyadAnena brAhmaRyAdeva hIyate” vfhatsaNgamatantram .
ataeva kAlikA pu0 “avaSyaM vihitaM yatra madyaM tatra
dvijaH punaH . nArikelodakaM kAMsye tAmre vA
visfjenmaDu” ityanukalpo gfhasTadvijAtimAtre vihitaH
evaM matsyamAMsayornizidDayorapi vAmamArgiRAM dAnA
dikaM na smftivirudDaM “devAn pitFn samaByarcya KAdan sAMsaM
na dozaBAk” iti manunAM devArcanAvaSizwamAMsaBojanasya
viDAnAt . etadapi divyaBAvavizayamiti tantrasAraH “mAdakaM
sarvadA varjyaM madyaM mAMsaM sulocane! . jYAnena saMskftaM tattu
mahApAtakakanASanamiti” kulArRRavokteH . jYAnena
sarvanarezu AtmatvajYAnenetyarTaH . tadapi na SrutivirudDaM
viSvanarezu Atmadfzwimato vESvAnarasAmopAsakasya sarvAnnaBakzaRa
viDAnavat tasyApi tAdfSajYAnamAhAtmyena tatra pApAnut
pattisamBavAt yaTA vESvAnarasAmopAsakaM prakftya “na kiYca-
nAnannaM Bavati ASvaBya ASakuniBya iti” CA0 u0 sarvvA-
nnaBojanaM vihitamevamasyApi jYAnena pUtatvAnna tadBakzaRaM
dozAvahamiti . “kfte SrutyuditomArgastretAyAM Sruti-
noditaH . dvApare tu purARoktaH kalAvAgamasammataH”
ityAgamavacanaM tu praSaMsAparam rAgAdibAhulyena
SrOtAdiGarmasya kalAvasamBavEti tAdfSAnAM tantrADikA-
[Page0618-b+ 38]
ritvasUcanArTaYca “cakAra mohaSAstrARi keSavaH
saSivastaTA . kApilaM nAkulaM vAmaM BEravaM pUrvvapaSci-
mam . pAYcarAtraM pASupataM taTAnyAni sahasraSaH,
karmma pu0 “SfRu devi pravakzyAmi tAmasAni yaTAkramam .
yezAM SravaRamAtreRa pAtityaM jYAninAmapi . praTamaM
hi mayEvoktaM SEvaM pASupatAdikam” padmapu0 ityA-
divacanErAgamasya tAmasatvena mohaSAstratvena nizidDatve'pi
vedAvirudDAMSasyagrAhyatEva . “taTApi yo'MSomArgARAM vedena
na viruDyate . so'MSaH pramARamityuktaH kezAYcidaDikAri-
RAm” sUtasaMhitAvacanAt atra kezAYcidityukteH na
sarvezAyaDikAriteti sUcitam tatrADikAriRaH SAmbapu0
darSitAH . “SrutiBrazwaH smftiproktaprAyaScittaparANmuKaH .
krameRa SrOtasidDyarTaM brAhmaRastantramASrayet” “pAYcarAtraM
BAgavataM tantraM vEKAnasABiDam . vedaBrazwAn samuddiSya kama-
lApatiruktavAn” iti ca . tataSca idAnIntanAnAM viSe-
zato gOqadeSavAsinAM SrOtaDarmmAgnihotrAdiDarmmo-
cCedadarSanena tatpApanASAya prAyaScittaparANmuKatAda-
rSanena ca SrOtamArgaBrazwatayA krameRa SrOtADikArasya
prAptyarTaM tantroktopAsanAdizu vedAvirudDezu aDikAraH .
vedavirudDezu vAmamArgezu tu caturTASramasya tantroktAdButA-
SramasyEvADikAraH na gfhasTadvijAnAm prAguktEH vacanajAtE
rbrAhmaRAdizu muKyamadyadAnasevanayornizeDAt gfhasTaSUdrasya
tu muKye'pyaDikAraH dvijAnAmanukalpAcaraRena tanmArgA-
SrayaRe'pyaDikAra itivivekaH . tallakzaRantu “sfzwiSca pralaya-
ScEva devAnAM ca taTArccanam . sADanaYcEva sarvvezAM pura-
ScaraRameva ca . zawkarmmasADanaYcEva DyAnayogaScaturviDaH
saptaBirlakzaREryuktaM tvAgamaM tadvidoviduH” iti AgamaBedASca
tantraSabde vakzyante . ataeva kaliDarmma prakaraRe” evaM kriyA-
yogaparEH pumAn vEdikatAntrikEH . arccannuBayataH sidDim
mattovindatyaBIpsitam” BAga0 12 skanDe27 aDyAye tAntrika-
paTenApyarcanaM vihitam . “aTa sUtakinaH pUjAM vakzyAmyAgamano-
ditAm” SA0 rA0 . AgacCati prakftipratyayAvanupahatya ut-
padyate karttari saMjYAyAM Ga . 13 vyAkaraRokte prakftipratyayAnu-
paGAtake aw iw ityAdO SabdaBede “AgamAdeSayormaDye
balIyAnAgamoviDiH” vyAkaraRAntarapari0 “yadAgamA-
stadguRIBUtAstadgrahaRena gfhyante” . “AgamaSAstramani-
tyam” iti ca pariBA0 . “AgamA AdyudAttAH”
“AgamA avidyamAnavadBavantIti” ca kA0 vA0
<LEND>
