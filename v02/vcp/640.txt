<L>640<pc>0084,a<k1>acetana<k2>acetana
acetana¦ tri0 cetanA jYAnam na0 ba0 . cetanASUnye . cita-
lyu na0 ta0 . jYAnaviSizwaBinne . jYAnaYca dviviDaM viza-
yAkAramanovfttirUpaM tatPalitacEtanyarUpaYca tatra vfttirUpaM
jYAnaM cittasyEva DarmmaH “kAmaH saMkalpo vicikitsA SradDA'-
SradDA DftiraDftirhrIrDIrBIrityetat sarvvaM mana eveti” SrutO
tasya cittaDarmmatvAvagamAt . dvitIyaM tadujjvalitacEtanyamAtma-
DarmmaH . prakASarUpacEtanyasya sarvadA sTitAvapi vfttisaha-
kAreREva tadgatAjYAnanivAraRe cEtanyaM samujjvalati nAnyaTA
ataeva “budDivftticidABAsO dvAvetO vyApnuto Gawam .
tatrAjYAnaM DiyA naSyedABAsAttu GawaH sPuret” ityuktamiti
vedAntinaH . sAMKyAstu vizayoparaktA vfttiScitO prati-
vimbati tenEva vizayAvaBAsaH “tasmiMSciddarpaRe sPAre
samastA vastudfzwayaH . imAstAH pratibimbanti sarasIva tawa-
drumA” iti manyante . nEyAyikAstu sAMKyavedAntimatasidDaM
yat vfttirUpaM jYAnaM tatsTAnIyamAtmanaScEtanyamurarIcakruH .
tAdfSavfttO tatsTAnIyajYAne ca AtmamanaHsaMyogAdayaH
kAraRAni . AByantarasuKAdivizayagrahaRe manaHkaraRam,
indriyARi tu svasvagrAhyavizayagrahaRe karaRAni, “indri-
[Page0084-b+ 38]
yArTasannikarzotpannaM jYAnaM pratyakzamiti” gOtamasUtre “prati-
vizayADyavasAya iti” sAMKyasUtre ca taTEva svasvavizayezvi-
ndriyARAM grAhakatA uktA . tacca tattacCabdAvasare darSayi-
zyate . evaYca AByantare suKAdO mana iva, bAhyezu SabdA-
dizu SrotrAdIni asADAraRakAraRAni . manastu bAhyezu
sarvatra sADAraRakAraRamiti BedaH . evaYca jYAnakAraRendri-
yaSUnye evAcetanaSabdasya pravfttiH . ataevoktaM “sendriyaM
cetanaM dravyaM nirindriyamacetanamiti” . evaYca vfkzAdInA-
mapi antaHkaraRAdimattvamastyeva . anyaTA suKaduHKAnuBavo
na syAt . tezAM hi svakarmmAnusAriduHKaBogArTameva pApenEva
sTAvaratvaprAptiH . ataeva “mahApAtakajAn GorAn
narakAn prApya dAruRAn . karmakzayAt prajAyante mahApAta-
kinastviha” ityupakramya “tfRagulmalatAtvaYca kramaSo
gurutalpagaH” iti yAjYavalkyena cetanasyEva pApAvaSeza-
BogArTaM tfRAdirUpeRa janmoktam “SarIrajEH karmmadozEryAti-
sTAvaratAM nara” iti ca sAmAnyataH SArIrikapApAt
vfkzAdirUpasTAvarajanma tenEvoktamatastezAM duHKaBogarTameva
vfkzAdirUpatvaprAptO indriyABAve kaTaNkAraM te duHKamanuBa-
veyurityavaSyaM tezu indriyAdimattvamastyeva . ataeva padmaM
saro'ntaraM gacCati, SAKA cCinnApi cetanasaMyogAt punaH
prarohatItyupalaByate . ataeva ca SrutO “aTa jIvo yAM
jahAti sA SuzyatI” tyuktam . tena tezAM jIvasaMbanDo'styeva
kintu viSizwacetanASUnyatvAdeva tezu acetanatvavyavahAra iti
BedaH . padArTAdarSe “dehaScaturviDo jYeyo jantorutpatti-
BedataH . udBijja Uzmajo'RqotTaScaturTastu jarAyuja” iti
sTAvarARAM dehasambanDa uktaH . “cetanADizWite BogAyatana-
nirmmARamanyaTA pUtiBAvaprasaNga” iti sAMNKye ca cetana-
sambanDe eva BogAyatanarUpadehotpattiruktA . tezAYca BogA-
yatanadehavattve'pi sarvendriyasTAnagolakAderaBAvAt na darSa-
nAdi kintu tvAcapratyakzaM GrARajapratyakzaM ca Bavatyeva ataeva
agnyAdiKaratarakiraRasparSe tezAM SuzkatA, ozaDi-
viSezajaDUmAdisamparke ca tadGrARAt puzpaPalotpattiH .
ata eva tezAM dvIndriyatvena vyavahAraH yaToktam “paYce-
ndriyA manuzyAdyAH sarpAdyAScaturindriyAH . trIndriyAH
kfmikIwAdyA dvIndriyA vfkzajAtaya” iti . manaso
vidyamAnatve'pi hfdayarUpaviSizwasTAnABAvAt na spazwa-
mavaboDaH . suSrute hi hfdayasTAnamupavarRya “tadDfdayaM
viSizwacetanASrayamityuktam” tena tezAM viSizwacetanASraya-
[Page0085-a+ 38]
hfdayasTAnaSUnyatvAt viSizwacetanAvattvaM nAsti suKa-
duHKAnuBavamAtraM tu tezAM jAyate eveti viSezaH
tenEva svasvakarmmaPalAnurUpaduHKAnuBavAt svasvakarmmaPalaBAk-
tvam iti susTitam . cetanASUnye padArTamAtre tri0 .
“acetanaM cetanAvadiva liNgamiti” sA0 kA0 .
tattadviSezajYAnaSUnye ca . “tantu duHKABisantaptaM vila-
pantamacetanamiti purA0 . atra duHKAnutaptatvena
tadanuBavasyokteH taTABUte'pi cetane acetanatvoktiH
vivekajYAnaSUnyatvaparatvenEva, evamanyatrApi . “ahaNkAralaye
suptO Baveddeho'pyacetana” ityuktistu dehasya cEtanyaprakASA-
vacCedakatayA, jAgare svapne ca cEtanyamupacaryya suzuptO
avacCedyAhaNkArarUpamanaso layAt kaTamavacCedakatvaM?
syAdityatI'cetanatvamityevaMparA . anyaTA “SarIrasya na
cEtanyaM mftezu vyaBicArataH” ityukteH dehe sadA
cEtanyABAvasya sidDatvAt suzuptO taTAtvakaTananarTakaM syAt .
suzuptAvapi indriyARAM manasaSca viSizwavyApArarAhityena
layatvopacAraH kintu Atmani tadApi cEtanyamastyeva .
“AnandaBuk cetomuKaH prAjYa” iti SruteH suKamahamasvApsaM na
kiYcidavedizamiti” suptotTitasya parAmarSAcca AnandA-
nuBavasya tatrApi sattvAt sutarAM dehasya tadanuBavajYAnAva-
cCedakatvamastyeveti viSezaH . vistarastu suzuptiSabde vakzyate .
<LEND>
