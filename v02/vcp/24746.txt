<L>24746<pc>3544,b<k1>dAyaBAga<k2>dAyaBAga
dAyaBAga¦ pu0 dAyasya sambanDiBirBAgo yatra . azwAdaSavivAdA-
ntargate vivAdapadaBede tannirUpaRaM jImUtavAhanakfte dAyaBAge
yaTA “aTa dAyamAgo nirUpyate tatra nAradaH “viBAgo-
'rTasya pitryasya putrEryatra prakalpyate . dATaBAga iti proktaM
tadvivAdapadaM buDEH” . pitfta AgataM pitryaM tacca pitf
maraRoprajAtasvatvamucyate . pitryasyeti putrEriti ca
dvayamapi sambanDimAtropalakzaRaM sambanDimAtreRa samba-
nDimAtraDanaviBAge'pi dAyaBArapadaprayogAt ataeva
dAyaBAgaM vivAdapadamupakramya nArado'pi mAtrAdiDana-
[Page3545-a+ 38]
viBAgamapyupadarSitavAn taTA manurapi pitrAdipada-
madattvEva “eza strIpuMsayorukto Darmo vo ratisaMhitaH .
ApadyapatyaprAptiSca dAyaBAgaM nivoData” ityupakramya
yAvatsambanDiDanaviBAgamuktatAn . dIyata iti
vyutpattyA dAyaSabdo dadAtiprayogaSca gORaH mf-
tapravrajitAdisvatvanivfttipUrvakaparasvatvotpattiPalasAmyAt
na tu mftAdInAM tatra tyAgo'sti . tataSca pUrvasvAmi-
sambanDADInaM tatsvAmyoparame yatra dravye svatvaM tatra
nirUQo dAyaSabdaH . nanu kiM dAyasya viBAgo viBaktA
vayavatvaM? yadvA dAyena saha viBAgo'saMyuktaMtvaM? na tAvat
pUrvaH dAyavinASApatteH nApi dvitIyaH saMyukte'pi na
mamedaM viBaktaM svaM BrAturidamiti prayogAt . na ca
sambanDaviSezAt sarvezAM sarvaDanotpannasya svatvasya dravya-
viSeze vyavasTApanaM viBAga iti vAcyaM sambanDyantara
sadBAvapratipakzasya sambanDasyAvayavezveva viBAgavyaNgya-
svatvApAdakatvAt kftsnapitfDanagatasvatvotpAdavinASa
kalpanAgOravAt yaTezwaviniyogaPalABAvenAnupayo-
gAcca . ucyate ekadeSopAttasyEva BUhiraRyAdAvutpa
nnasya vinigamanApramARABAvena vESezikavyavahArA
narhatayA avyavasTitasya guwikApAtAdinA vyaYjanaM vi-
BAgaH . viSezeRa BajanaM svatvajYApanaM vA viBAgaH .
yatrApi cEkaM dAsIgavAdikaM vahusADAraRaM tatrApi
tattatkAlaviSeze vahanadohanaPalena svatvaM vyajyate .
tadAha vfhaspatiH “ekAM strIM kArayet karma yaTAM-
Sena gfhe gfhe . udDftya kUpavApyamBastvanusAreRa gfhyate .
yuktyA viBajanIyaM tadanyaTAnarTakaM Bavet” . idaM SlokA-
rdDatrayaM nAnAsTAnasTaM na tu kramikam . nanu “pita-
ryyUrdDaM gate putrA viBajeyurdDanaM pituriti” nAradavaca-
nAt piturdDanaM viBajeyurityanvayAt viBAgAt pUrvaM
na tatra putrARAM svatvaM na ca viBAgasya svatvakAraRatA
asambanDiDane'pyatiprasaNgAt . ucyate pitrAdiniDa-
nAnantaramevAsmadIyaM Danamiti prayogAt ekaputre ca
viBAgaM vinEva svatvasvIkArAcca sambanDiniDanameva svatva
kAraRamato nAtiprasaNgaH . nanvarjjayitfvyApAro'rjanam
arjanADInasvAmiBAvaScArjayitA tena putravyApAro-
janmEvArjanaM yuktam ato jIvatyeva pitari putrARAM
tatra svatvaM na tu tanniDanAt ataevoktaM “kvacijjanmanEva
yaTA pitrye Dane” . nEtat manvAdiviroDAt . yaTA
[Page3545-b+ 38]
manuH “UrdDaM vituSca mAtuSca sametya BrAtaraH samam . Baje-
ran pEtfkaM rikTamanISAste hi jIvatoH” jIvatorapi
pitroH putrARAM kuto na viBAga ityASaNkAyAmidamuttaraM
tadAnImasvAmitvAditi . na ca BAryyA putraScetyAdivat
asvAtantryABiprAyamiti vAcyaM tadAnIM svatve pramARA-
BAvAt BAryyAdizu tu yatte samaDigacCanti arjayantIti
svatve sidDe yuktamasvAtantryavarRanam . kiYca svopAtte-
'pi tezAmasvAmitve svaDanasADyavEdikakarmocCedAt Sruti
viroDaH syAt . devalaSca pitfDane asvAmyameva spazwa-
yati yaTA “pituryyuparate putrA viBajeyurdDanaM pituH .
asvAmyaM hi BaveddezAM nirdoze pitari sTite” . kiYca
jIvatyapi pitari pitfDane putrARAM svAmitve pitu-
ranicCayApi viBAgaH syAt janmanEva svatvamityatra pra-
mARABAvAcca arjanarUpatayA janmanaH smftAvanaDi-
gamAt . kvacijjanmanEveti ca janmanibanDanatvAt pitA
putrasambanDasya pitfmaraRasya ca svatvakAraRatvAt parampa-
rayA varRanam” .
<P>asya mate ca putrARAM pitrAdyuparamAdAvava tadDane svatvaM
taccEkadeSanizWam .
<P>mitAkzarAdiprAcInamate janmanEva putrARAM pitfDane
svatvaM tacca samuditadravyanizWamiti BedaH .
<P>tadetat prAcInamataM vIramitrodaye jImUtavAhanamata-
nirAkaraRena parizkfzya samarTitaM yaTA
<P>“yatra manvAdivacanavyAKyAsu bahuDA buDAH . vivadante
dAyaBAgaH sa prabanDena varRyate” . tallakzaRamAha nAradaH
“viBAgo'rTasya pitryasya putrEryatra prakalpyate . dAyaBAga
iti proktaM tadvivAdapadaM buDEriti” . pitrorayaM pitryam
iti kftEkaSezAtpitfSabdAdyat agre mAtfDanasyApi
viBAgakaTanAt . pitryasya putrEriti ca dvayamapi
sambanDimAtropalakzaRam patnItyAdinAnyezAmapi BartrA-
diDane taMnnirUpaRAt . ataevopakrame manunA pitrAdi
padannopAttam . “eza strIpuMsayorukto Darmmo vo rati
saMhitaH . ApadyapatyaprAptiSca dAyaDarmaM niboDateti” .
“dAyaDarmmo'pyatra viBAgarUpo'BipretastasyEvAgre lakzaRa
kaTanapUrvakannirUpaRAt uddeSAvasare'pi “strIpunDarmmo-
viBAgaSceti” tasyEva vivAdapadatvenoddeSAt . atae-
bAgre yAvatsambanDiDanaviBAgameva pradarSitavAnmanuH . dAya-
SabdaScAyaM svAmisambanDamAtraMlabDasvatvavad dravyaM vadati .
[Page3546-a+ 38]
taTA ca niTaRwukAraH “viBaktavyaM pitfdravyaM dAya-
BAhurmanIziRaH ityAhaH . atrApi pitfpadaM sambanDi-
mAtropalakzaRamanyatrApi dAyaSabdaprayogAt . viBaktavya
viBAgArhamityarTaH anyaTEkaputtrAdisvAmike viBA-
gABAvAddAyaSabdavAcyatA na syAt . yattu jImUta-
vAhanena (dIyata iti vyutpattyA dAyaSabdo dadAtiprayo-
gaSca gORaH mftapravrajitAdisvatvanivfttipUrvakaparasvatvo-
tpattiPalasAmyAt . naM tu mftAdInAM tatra tyAgo'sti .
tacca pUrvasvAmisambanDADInaM tatsvAmyoparame yatra dravye-
'nyasya svatvaM tatra nirUQodAyaSabda) ityukta, tanna sunda-
rama nirUQatvANgIkAre dAyadadAtiSabdayorgORatvo-
panyAsAnarTakyAt . sarvaTA'vayavArTarAhitye hi nirU-
Qatvam . na ca yogarUQatvam avayavArTabADasya svayamevo-
panyAsAt gORamavayavArTaM parikalpya tadaNgIkArasya
nizprayojanatva manyonyASrayatvamanuBavaviroDo vyAGAtaSca .
tatsvAmyoparama iti ca . janmanApi svatvasyopapAdayizya-
mARatvAdavyApakam . viBAgaSabdastvanekasvAmyAnAM
davyasamudAyavizayARAM tattadekadeSe vyavasTApane SaktaH .
ataevEkaputrAdInAM pitrAdiDanasvAmye viBAgaSabdA-
prayogo dAyo'nena labDa ityeva ca prayogaH . yatrApi
cEkaM dAsIgavAdi bahusADAraRaM tatrApi tattatkAla viSeza-
niyatadAsyadohanAdinA tasya tasya svatvavyaYjanAdaMstveka-
deSasvAmyavyavasTApanarUpo viBAgaSabdArTaH . ata-
eva “ekAM strIM kArayetkarma yaTAMSena gfhe gfhe” iti
“udDftya kUpavApyamBastvanusAreRa gfhyate” . “yuktyA viBa-
janIyaM tadanyaTAnarTakamBavediti” ca vfhaspatyAdivacanezu
vakzyamARarItyA tadupapAdayizyate . sa ca dAyodviviDo'
grativanDaH sapratinDaSca . puttrAdInAM pitrAdiDane puttra-
tvAdinEva satyapi svAmini pitrAdO janmanEba svatvo-
tpatte sa tezAmapratibanDodAyaH svAmisadBAvasyAprati-
banDakatvAt . yastu viBaktasyAsaMsfzwino'puttrasya mftasya
BrAtrAdInAM tadDanarUpodAyaH sa sapratibanDaH svAmi
sadBAvasya pratibanDakanyApagama eva tatra svatvotpatteH . nanu
sarvo'pi sapratibanDa eva dAyaH . svAmisadBAve putrA-
dInAmapi kanmamAtreRa svatvasya vaktumaSakyatvAt .
taTAhi . yadi janmanEva putrAdInAM pitrAdiDane svatvaM
smAttarhyutpannamAtrasya puttrAdestat sADAraRamiti tadanu-
mati vinA dravyasADyezvADAnAdizu pitrAdonAmanaDi-
[Page3546-b+ 38]
kArApattO “jAtaputraH kfzRakeSI'gnInAdaDIteti” Sruti-
viroDaH . kiYca viBAgAt prAkapitrAdipasAda-
labDasyAviBAjyatvavaScanaM vyarTaM syAt . tadDi pitrA
putrAntarAnumatyA yadi dattaM sarvEreva dattamiti viBAga
prAptyaBAvAdeva pratizeDo'narTakaH . ananumatyA tu
sADAraRadravyasya dAnameva na samBavatIti pitrAdi
prItidattatvAdivacane yuktirayuktA . evaM puttrAdyanumati
mantareRa styAdInAmapi BarttrAdiBiH prItidAnasyAsamBa-
vAttadanumatO tu tErapi dattatvAt . “BartrA prItena yaddattaM
striyE tasminmfte'pi tat . mA yaTAkAmamaSnIyAdda-
dyAdvA sTAvarAdfte iti” vacane yaTAkAmamaSrI-
yAddadyAdbetyanenAviBAjyatvaM BarttfprItilabDasya yadaBihitaM
tadapi vyarTam . na cedamaviBAgAvasTAyAM prItidAna
tasya cAviBAjyatvanna pratipAdayati kintu sTAvarAdfte
yaddattamityanvayAdviBAgottaramapi BartrA striyE sTAvaranna
prItyA deyamajYAnAddattamapi tena putrAdiBirapahftya viBa-
janIyamasTAvarantu na pratyAharttavyamityanuvAdamAtram
sTAvarasya striyE prItidAnapratizeDamAtraM tAtparyyeRa boDa-
yatIti SaNkanIyam . taTAnvayasya vyavahitayojanApra-
saNgenAyuktatvAt . sTAvaraprItidAnapratizeDAtratA samarpa-
katve'nyAMSasyAnuvAdamAtraM vyarTatvAparaparyyAyaScApadyate .
<P>aTa “maRimuktApravAlAnAM sarvasyEva pitA praBuH .
sTAvarasva tu sarvasya na pitA na pitAmahaH” . taTA
“pitfprasAdAd Bujyante vastrARyABaraRAni ca . sTAva-
rantu na Bujyeta prasAde sati pevfka iti” vacana-
mavaSyaM viBAgaMprAkkAlInasTAvaraprasAdadAnapratizeDa-
paraM vAcyaM maRimuktAdiprasAdadAnAnumatipuraHsaraM
tatpratizeDABiDAnAt anyaTA tayyAnuvAdamAtraMtvena
vEyarTyApatteH . taTA ca janmanA putrAMdInAM svatvAnmaRi-
muktAdizu tadanuBatimantareRApi dAne pituH svAtantryam .
sTAvare tu tadanumatyEveti viSeza iti vacanadvayArTasya
vAcyatvAjjanmanA svatvamAyAtIti, mEvam tasya pitAmaho-
pAttasTAvaravizayatvAt . atIte pitAmahe tatsvAmya-
nASAtpitmaputrayoH sADAraRe tadIyadravyasvatve'pi
sTAvara eva putrAnumatyapekzA maRimuktAdO tu neti tadarTAt .
yattu gOtamavacanam “utpattyEvArTasvAmitvaM laBate ityA-
cAryyAH” iti . janmanaH svatvahetutve mitAkzarAkftA
pramARatvenIpanyastantaddAyaBAgadAyatattvakftA vyAKyAtameva .
[Page3547-a+ 38]
pitfsvatvoparame tajjanyatvasya hetuBUtenotpattimAtrasambanDe-
nAnyasambanDADikena janakaDane putrARAM svAmitvAttadDanaM
puttrolaBate nAnyaH sambanDItyAryyA manyanta iti . na
tu pitfsvatve vidyamAne'pi tatra putrasvatvamiti tadarTaH .
nAradadevalavacanabiroDAt . “pitaryUrDvaMgate puttrA
viBajeyurdDanampituriti” nAradaH piturdDanamityAha .
anyaTA DanaM viBajeyurityevAvakzyat . “pitaryyuparate
puttrA viBajeyurdDanampituH . asvAmyaM hi BavedezAM
nirdoze pitari sTite iti” . devalo'pi piturdDana-
mityuktvottarArdDenAsvAmyaM hIti spazwameva tezAmasvatva
ntatra hetutvenoktavAn . nirdoze pAtityAdisvatvApaga-
makadozarahite . manurapi “UrDvaM pituSca mAtuSca sametya
BrAtaraH samam . Bajeran pEtfkaM rikTamanISAste hi
jIvatoriti” jIvatormmAtApitrostadDane puttrARAma-
svAmyaM vyaktamevAha . yattu SaNKaliKitAvAhatuH “na
jIvati pitari puttrA rikTamBajeran . yadyapi svAmya-
mpaScAdaDigatantEranarhA eva puttrA arTaDarmayorasvAtantryA-
diti” smfticandrikAkAreRa ca vyAKyAtam . yadyapi
“tEH putrEH svakIyajanmanaH paScAdanantarameva pitfDane svA-
myamaDigataM prAptantaTApi jIvati pitari tadDanaM tadicCAM
vinA na viBajerannarTaDarmayIrasvAtantryAtpitfpAratantryA-
dviBAgakaraRa'narhAH puttrA” iti . tenAnena vacanena
janmanA puttrAdInA pitrAdisvAmikaDane svatvamiti” tadapi
na manvAdibacanAnAM bahUnAmasvAmyapratipAdakAnAmanu-
roDenAsyAnyaTArTasya varRanIyatvAt . varRitaYca kalpatarO
“yadyapi paScAdaDite pitfDanavyApAranirapekzEH putrErvidyA-
diBirupAtte Dane svAmyantaTApi tatrApyasvAmyaYjIvati
pitari, kimuta pitfDane arTaDarmayostezAM pitari jIva-
tyasvAtantryAditi . kiYca svatvaM SAstrEkasamaDigamyaM tatra
ca rikTakrayAdivajjanmanaH svatvahetutvenAnukterjjanmanA
svatvamapramARakameva . ataeva yaTA BAryyAdivacanam
“BAryyA puttraSca dAsaSca traya evADanAH smftAH . yatte
samaDigacCanti yasyEte tasya tadDanamiti” . pAratantvya-
mAtrapratipAdanaparantaTA'svAmyavacanAnyapItyapAstam . BA-
ryyAdizvaDyagnyAdivacanEH karttanAdisADanakatvena svA-
mitve sidDe yuktamasvAtantryamAtraparatvamanyaTA SrOtAdizu
DanasADyezu purARAdiSrutantezAmaDikAritvamapi viru-
dvyeta . atra tu pratyuta janmanaH svatvahetutve pramARA-
[Page3547-b+ 38]
BAvAdvyarTamevAnTaTAnekavacanavarRanam . kiYca yadi svatvaM
lOkikaM syAttarhi tadupAyAnAmapi lOkikatvAt “svAmI
rikTakrayasaMviBAgaparigrahADigasezu brAhmaRasyADikaM
labDaM, kzatriyasya vijitam nirvizwaM vESyaSUdrayoriti”
gOtamavacanaM vyarTameva syAdanuvAdamAtratvAnna hi pAkAdo-
dano BavatItyAdi SAstre nizprayojanamanuvAdamAtra
mucyate . tasya hi vacanasyAyamarTaH . rikTaM dAyaH
krayaH prasidDaH . saMviBAgo dAyasyEvEkadeSanizWasvAmitva-
vyaYjakoviBAgaH . parigrahaH pUrvamapareRAsvIkftasyAraRyAdi
sADAraRapradeSasambanDinastfRajalakAzWAdeH svIkAraH .
aDigamo'jYAtasvAmikasya niDyAdeH prAptiH . etezu
svatvahetuzu satsu svAmI Bavati . jAtezu ca jAyate .
brAhmaRasya labDaM pratigrahAdiprAptamaDikamasADAraRaM-
rikTAdayastu sarvasADAraRAH . aDikamityuttaratra sarvatra
sambaDyate . kzatriyasya vijitaM yudDavijayadaRqAdiprApta-
masADAraRam . vESyasya nirvizwaM kfzigorakzaRAdiBfti-
labDam . SUdrasya dvijaSuSrUzAdiBftilabDam . nipUrvasya
viSerBftivAcakatvam “nirveSoBftiBogayoriti”
trikARqABiDAnAt . vESyaSUdragrahaRasyopalakzaRatvA-
danyezAmapyanulomajapratilomajAtAnAM “sUtAnAmaSva-
sAraTyam” ityAdyOSanasAdipratipAditaM vfttijAtaM nirvi-
zwaSabdena saMgfhyate sarvasya BftirUpatvAt . kiYca
“yo'dattAdAyino hastAllipseta brAhmaRoDanam .
yAjanADyApanenApi yaTA stenastaTEva saH” . ityadattA-
dAyinaScOrasya hastAdyAjanAdisvavfttyApi Danamarjja-
yato daRqaviDAnamanupapannaM svatvasya lOkikatve .
svavfttyArjjayatoniraparADatvAt manmate tu SAstrEka-
samaDigamyatvAt svatvasya cOradAtfkayAjanAdAvetadvacanAdeva
svatvAnutpAdakatvAttadviDAnamupapannataram . api ca mama sva-
manenApahftamiti vyapadeSo na syAt svatvasya lOkikatve
apaharttureva tatra svatvAt . manmate tvapahArasya nizidDa-
tvena svatvAnutpAdakatvAdupapanno'yaM vyapadeSaH . yadi ca
suvarRatvAdikamiva tatra svatvamapi pratyakzapramARakantarhi
suvarRatvAdO yaTA na sandehastaTAsya svamidamasya vetyapi
sandeho na syAnnirRItatvAt . idamevoktaM saMgrahakAreRa .
“varttate yasya yadDaste tasya svAmI sa eva na . anya
svamanyahastezu cOryyAdyEH kinna dfSyate . tasmAcCAstrata
eva syAt svAmyaM nAnuBavAdapi . asyApahftametena na
[Page3548-a+ 38]
yuktaM vaktumanyaTA . vidito'rTAgamaH SAstre taTA'varRi
pfTak pfTagiti” . SAstre “svAmI rikTakrayetyAdO” sADA-
raRAsADAraRarUpo'rTAgamaH svatvopAyaH pfTak pfTagvarRi-
tastaTA vidito lOkikatve tacCAstrAnarTakyaM syAllo-
kaviditatvAdityarTaH . anyat spazwam yaTAvarRamiti smfti
candrikAyAM pAWaH . pUrvapAWastu madanaratnaliKitaH . aTa
yadayasya yaTezwaM viniyojyaM tattasya svamiti lokaprasidDerya-
TezwabiniyojyatvaM svatvamiti cOryyAdyarjitenAtiprasaNgastatra
cOrAderyyaTezwaviniyojyatvABAvAdviniyogakAle trAsAdi-
darSanAt . ataeva sandeho'pyupapannaH suvarRatvAditulya-
tvABAvAt svatvasya . mEvam asamBavAt . SAstreRa sarvasya
kuwumbaBaraRAdO viniyogaviSezaniyamAdEcCikaviniyoga-
vizayatvasya kutrApyaprasidDeH . tadapyAha saMgrahakAraH Sa-
NkopanyAsapuraHsaram “na ca svamucyate tadyat svecCayA
viniyujyate . viniyIgo'sya sarvasya SAstreREva niya-
myate iti” . atra pUrvArdDe SaNkopanyAsa uttarArdDe
tatparihAraH . na ca rikaTAdivadutprattyEvArTasvAmitva-
miti gOtamavacane utpatterapi janmAparaparyyAyAyAH svatva-
hetutvokteH satyapi svatvasya tadupAyAnAYca SAstrEkasama-
Digamyatve janmanA putrAdeH pitrAdiDane svatvamakzatameveti
vAcyam tasyAnekadUzaREranyaTA vyAKyAnasya prAgevIkta-
tvAt . idamevABisanDAya DAreSvareRApi SAstrEka-
samaDigamyameva svatvamiti sidDAntitam . api ca . jIva-
tyapi pitrAdO putrAdestadDane janmanA svatve tadanicCAyA-
mapi putrAdIcCayEva viBAgaH syAt . asvAtantryavacanA-
nnEvamiti cet na taTA sati dfzwAdfzwaviroDamAtraM
BavedvyavahArastu sidDyedeva . yaTA pitrAdiBiH saha
putrAdiBiScatuzpAdvyavahAreM pravarttyamAne tezAM dfzwAdfzwayoH
SreyoviGAtamAtraM Sizye pituH putra ityAdi vacanArTa
iti prAkaprapaYcitaM taTAtrApi syAt . astviti cenna
sakalanibanDaviroDAt . kvacijjanmanEveti prAcInagranTa
liKanamapi janmanibanDanatvAtpitAputrAdisambanDasya pitf-
maraRasya ca tatsvatvApagamahetutvena paramparayA varRanIyam .
kiYca . UrdDvaM pituScetyAdi manuvacanaM janmanA putrARAM
svatvaparaM jIvati pitari satyapi putrARAM svAmye tadi-
cCayA vinA na viBAgaH UrDvantu svecCayeti viBAganize-
DArTaM taditi vAcyaM taccAnyAyyam asvAmyaparatvApatteH .
na ca pituruparamakAlaviDAnArTamiti yuktam dfzwArTa-
[Page3548-b+ 38]
tvAdviBAgasyomayasyApyanupapatteH . nApi niyamaviDi-
rviBAgasya “evaM saha vaseyurvA pfTag vA DarmakAmyayA” iti
manunA vikalpABiDAnAt . kAlaviDO ca pitrupara-
mAnantarakAla eva viBAgo nEmittikasya nimittAnantaryya-
vADo'yaM syAt . jAtezwivajjAtaprARaviyogApattisvarUpa
viSezaviroDasyAtrABAvAt . ato jIvatoH pitrosta-
dDane svAmyaM nAsti kintUparatayostayoriti tatkAlInA-
svatvajYApanArTaM manvAdivacanaM viBAgastu svAtantryAtta-
tkAlIna icCAprAptO'nUdyate . taTA cEtadvacanaviroDAdapi
na janmanA svatvaM vaktuM Sakyam . uparamavatpatitatvAdi-
kamapi pitrAdisvatvanASakAraRaM vakzyate . tasmAt
pitrAdisvatvanASa eva tadDane puttrAdInAM svAmyaM na tat-
svatvasamakAlInamiti svAmyAdisadBAvasya sarvatra prati-
banDakatvAt sarvo'pi sapratibanDa eva dAya iti dvEviDya-
manupapannamiti . atrocyate . yadi svatvApagama eva
putrAdInAM tadDane svatvaM tarhi nirdoze pitrAMdO jIvati
tezAM DanasADyavEdikakarmasvanaDikAraprasaNge “jAtaputtraH
kfzRakeSo'gnInAdaDItetyAdi SrutiviroDastulyaH sva-
kapolakalpitahetvABAsasamarTitasmftyarTAnuroDena Sruti
saNkoco'yuktaH . AhitAgnAvizwapraTamayajYe pitrAdO
jIvatyapi putrAdIn prati tatpravfttyaviSezAt . sakala-
yAjYikaSizwAnAM tadanuzWAnadarSanAcca . jAtaputrakfzRa
keSapadAByAM vayovfdDAnatikramasyEva vivakzA na tu tayora-
vyavasTitayoH svarUpeReti viroDADikaraRe BAzyavArtti
kAdO sTitatvAt . na ca yaTA prutrAnumatyA piturBava-
nmate tadaDikArastaTA manmate'pi putrAdInAmapi pitrA-
dyanumatyeti vAcyam . yato dvayorapi mate pituH
svatvasya Dane vidyamAnatvAt KatvatyAgarUpapraDAnanizpa-
ttiravihatA Bavanmate tu putrAdInAM svatvasyEvABAvAdanu-
mateSca svatvajanakatvAdyAgAdipraDAnanizpattireva kaTam .
vastutastu pituH puttrAnumatirapi nApekzitA svAta-
ntryAt . pitrAdyanumatistu putrAderapekzitA pAratantryA-
dityetAvAn viSezo yaTA striyAH svaDanenApIzwA
pUrttAdivratAdO BartrAderanumatistatpAratantryavacanAt .
ananumatO tu svatantraH pratyavAyo vEguRyaM vA karmaRi na
tu praDAnasvarUpAnizpattiH . pitrAdyanumateH svatvItpAda-
katvaYcEtadanuroDAtkalpyamAnamalOkikaBaSAstrIyaYca . ta-
smAcCAstrEkasamaDigamye'pi svatve kaTaYcijjanmano'pi
[Page3549-a+ 38]
rikTAdivacanAdaDigamAdipadena saMgraha AvaSyakaH Sruti
smftipurARaSizwAcArasidDasya nirdoze jIvatyapi pitrAdO
putrAdiyajYAdyanuzWAnADikArasyAnuroDAt . vastutastu
lOkikameva svatvaM loke ca jAtamAtrARAmeva putrAdInAM
pitrAdiDane svAmyavyavahAro'nyezAmapIti sADayi-
zyAmaH . yacca pitrAdInAmanumatyayogyaputrAdisADAraRa-
svatve kaTamanumatimantareRADAnAdikaM syAdityuktantadanu-
matiyogyezvapi putrAdizu svAtantryAtpitrAdInAM na
tadanumatyapekzA kimutAnumatyayogyezviti parihftaprAyameva
tadviDibalAdevADikAro'vagamyata iti tu vijYAneSvarA-
cAryyaH . ataScotmattyEvArTasvAmitvamiti gOtamavanvanasya
yajjImUtavAhanaraGunandanAByAmpAramparikotpattisvatvahetu-
tvena vyAKyAnaM kftantadapi vyarTameva . yattu SaNKavacana-
ntasyApi smfticandrikoktavyAKyEva sADIyasI . kalpa-
tarUktavyAKyAyAntu vidyAdyupAttADyAhAre'nupasTitaBUyaH-
padADyAhAraH prasajyeta . janmapadADyAhArastu putratvA-
dyAkzepasTiteralpADyAhArAcca nAyuktaH . tena Srutyupazwa-
bDasmftyanuroDAnmanunAradadevalAdivacanAnAmevAsvAtantrya-
paratvavarRanaBucitataram . yadapyuktaM prItidattasyAvi-
BAjyatvavacanAni janmanA svatvAByupagame'nupapannA-
nIti . tadapi na anumatyaBiprAyeRa sTAvaraprIti-
dAnABAvasTirIkaraRArTatayopapatteH . svAtantryAdvA pi-
turanumatimantareRApi tena datte sTAvaravyatirikte
putrARAmaviBAjyatvamucyate . ataeva sTAvare viSeza-
vacavram “sTAvaraM dvipadaYcEva yadyapi svayamarjitam .
asamBUya sutAn sarvAnna dAnanna ca vikrayaH” iti .
maRimuktAprabAlAnAmityAdivacanantu janmanA svatva-
pakza evopapannataram . na ca pitAmahopAttasTAvara-
mAtravizayatvamiti yuktam . na pitA na pitAmaha
iti dvayagrahaRAt . pitAmahasya hi svArjitamapi putre
pOtre ca satyapi na deyamiti vacanaM janmanA svatvaNga-
mayati . yaTA paramate maRimuktApravAlAdInAM pEtA-
mahAnAmapi pitureva svatvantatsmaraRAttaTAsmin mate-
'pi putrAdInAntatra janmanA svatve sADAraRe'pi pitu-
rdAnADikAra ityaviSezaH . tasmAtpEtfke pEtAmahe ca
dravye putrAdInAM yadyapi janmanEva svatvaM taTApi pitu-
rAvaSyakezu Darmakftyezu vAcanikezu ca prasAdadAnakuwumba-
BaraRApadvimokzAdizu ca sTAvaravyatiriktadravyaviniyoge
[Page3549-b+ 38]
svAtantryamiti Dyeyam . sTAvarAdO tu svArjite'pi
pitrAdiparamparAprApte ca putrAdipAratantryaM tulyameva .
“sTAvaraM dvipadaYcEva yadyapi svayamarjitam . asamBUya
sutAn sarvAnna dAnanna ca vikrayaH . ye jAtA ye'pya-
jAtASca ye ca garBe vyavasTitAH . vfttiYca te'BikA-
Nkzanti na dAnanna ca vikrayaH” ityAdi vacanAt . asyA-
pyapavAdo vakzyate yacca svatvasya SAstrEkasamaDigamyatvA-
cCAstre ca janmanaH kvApi svatvahetutAnaBiDAnAt
kaTaYjanmanA putrAdInAmpitrAdiDane svatvasvIkAra ityu-
ktam . tattu SAstrEkasamaDigamyatvamaByupetyApi gOtamA-
divacana utpatterapi svatvokteH parihftameva prAk . vastu-
tastu na svatvasya SAstrEkasasaDigamyatvaM yuktiyuktam .
sarvaTA SAstrajYAnaganDarahitAnAM pratyantavAsinAM mlecCA-
dInAmapi mama svamidaM nAnyasya svamiti vyavapadeSastat-
kftaSca krayavikrayAdivyavahAro dfSyate . tenAnvayavyati-
rekAByAM krayAdyupAyakaM svAmitvamapi tEryaTezwavini-
yogArhatvarUpaM padArTAntararUpaM vA pratyakzAdipramARA-
devAvagatamityavaSyaM vAcyam . etattarkopazwabDo'numAna-
vAkyaprayogo'pi vijYAnayoginoktaH “svatvaM lOkikaM
lOkikArTakriyAsADanatvAdvrIhyAdivam ityanvayadfzwAntaH .
AhavanIyAdInAM hi SAstrEkasamaDigamyAnAM na lOki-
kArTakriyAsADanatvamastIti vyatirekadfzwAntaH . tenA-
nvayavyatirekO hetuH . yadyapyAhavanIyAdInAmapi yAgA-
dilOkikakriyAsADanatvamapyasti . taTApi talloka-
pramARakAgnyAdirUpeRa nAlOkikAhavanIyAdirUpe-
Reti na vyaBicAraH . iha tu suvarRRAdirUpeRa na
krayAdisADanatvamapi tu svatvenEve ti suvarRRatvAdinA
BaraRAdyarTakriyAsADanatvAttadyaTAlOkikaM rUpamevaM svatva-
mapi sarvAnugataM lOkikameva nahyasvatvena krayAdi
kriyAnirvAho loke . na cEvaM svAmI rikTetyAdi
smftInAM lokasidDArTAnuvAdakatvenAnarTakyApattiriti
vAcyam . DarmADarmopayogitayA vyAkaraRasmftAvanA-
divAcakatvatadaBAvarUpasADutvAsADutvavivekasyeva tasyo-
papatteH . sADuSabdADikaraRe hyetadavasTitaM yatsaNkIrRa-
vyavahAriRAM lokAnAmaviviktaM lOkikameva sADutvaM
SAstreRa vivicyate . natvalOkikasADutvaM sADuBi-
rBAzetetyAdiviDAvanyonyASrayaprasaNgAdityAdi . evamatrApi
taTA ca nayaviveke BavanATaH “lIkasidDaYcArjalaYja-
[Page3550-a+ 38]
nmAdi ataevAnindyaM praTamalokaDIvizayavyavasTitaM
tannibanDanArTA smftirvyAkaraRAdismftivaditi . janmA-
dItyAdipadena krayAdigrahaRam . vyAkaraRAdityAdi-
padena saNgItaratnaparIkzAsAmudrikARAM grahaRam .
rAgAdInAmapi hi lokasidDAnAmevAnaBiyuktAn prati
vivekArTameva tallakzaRakaTanamityuktaM smftyaDikaraRe
AcAryyacaraREH . svAmI rikTetyAdivacanantu prAgeva
vyAKyAtam . rikTaSabdastu nizpratibanDadAyaparaH saMvi-
BAgaSabdaSca sapratibanDadAyapara iti mitAkzarAyAM
vijYAneSvareRa vyAKyAtam . smfticandrikAkftA tu
rikTaM pitrAdivane putrAdInAM svAmitvApAdakaM janmanE-
veti vyAKyAya saMviBAgaH pitrAdiDane viSezanizWa-
svAmitvasampAdako viBAga iti saMviBAgaSabdo vyAKyA-
tastanna svasya sato viBAgAt svatvahetutvena tatprati-
pAdanAnOcityAt . ekadeSavyavasTApanamAtraM hi svatvasya
viBAgena kriyate . muKyAmuKyahetutvagrahaRe svAmipade
vErUpyApatteH . ataevAha mitAkzarAyAM vijYAneSvarA-
cAryyaH ‘viBAgaSabdaScAnekasvAmikaDanavizayaH prasidDo-
nAnyadIyavizayo na prahIRavizaya iti’ . loke putrA-
dInAM janmanEva svatvaM prasidDatarameva . yadapi patnI
duhitaraScetyAdivacanaM tadapi svAmisambanDanibanDanA-
nekadAyaharaprAptO lokaprasidDe'pi svatve vyAmoha-
nirAsArTam . prAyeRa vyavahArasmftInAM lokasidDA-
rTAnuvAdakatvamiti sakalanivanDfBiraBiDAnAt . niyatO-
zAyikaM svatvaM lokasidDameveti Bagavatogurorapi saMma-
tam . lipsAnaye hi tftIye varRake dravyArjananiyamAnAM
kratvarTatve svatvameva na syAt svatvasyAlOkikatvAditi
pUrbapakzAsamBavamASaNkya dravyArjanapratigrahAdInAM svatvasADa-
natva lokasidDameveti pUrbapakzaH samarTitastena . na ca
dravyArjanasya kratvarTatve svameva na BavatIti yAga eva na
saMvartteta . pralapitamidaNkenApi . arjanaM svatvaM nApA-
dayatIti vipratizidDamiti” granTena . asyArTazwIkA
kftA vivfta evam . yadA dravyArjananiyamAnAM kratva-
rTatvantadA niyamAnAM svatvopAyatAmidaM SAstraM na boDa-
yati kratvarTatAboDane vyApftatvAt . taTA sati prati-
grahAdiprAptasya svatvamityatra pramARABAvAdasvena ca
svatvatyAgAtmakayAgAsamBavAt kasyeha dravyArjananiyamA
Baveyuriti pUrvapakzAsamBava iti SaNkArTaH . pralapita-
[Page3550-b+ 38]
mityAdyuttarastasyArTaH . arjanapratigrahAdeH svatpahetutAyA
mokasidDatvena SAstrasya tatrAvyApArAnniyamAnAM kratvarya-
tEva tena gamyata iti na yAgAsamBavo niyamAnarTakya-
Yceti . sidDAnte'pi tena svatvasya lOkikatvAByupagame-
nEva vicAraprayojanamuktam ‘ato niyamAtikramaH
puruzasya na kratoriti’ . asyApyarTa evaM vivftaH . yadA
dravyArjananiyamAnAM kratvarTatvantadA niyamArjitenEva kraturnna
niyamAtikramArjitena dravyeRa . na tu puruzasya niya-
mAtikramadozaH pfrvapakze . sidDAnte arjananiyamasya kratvarTa-
tvABAvAtkevalapuruzArTatvAtniyamAtikramArjitenApi dra-
vyeRakratusidDirapratyUhA puruzasyEva tu niyamAtikramadoza
iti anena niyamAtikramArjitasyApi svatvamaByupagata-
manyaTA kratusidDyaBiDAnaviroDAt . tatrEvADikaraRe
kumArIsvAmiMno'pyatraBavataH svatvaM lOkikamityevABimata-
miti . tatratyavArttikatantraratnABiyogaBAjAM sulaBameva .
ataevAha SAstradIpikAyAM, pArTasAraTiH rAga-
prAptaM tAvadarjananna SAstrIyam . rAgataSca puruzArTatayA
prApteH pratyakzeREvArjitaM dravyaM puruzamprIRayat puruzArTaM
vijYAyate na tadanumAne kratvekaSezatayA SakyaM vijYA-
tum . tasmAt puruzArTaM dravyaM kraturapi puruzakAryyA-
RAmanyatama iti kAryyAntaravat kratAvapyupayujyata itye-
tAvAn viSezaH . natu tasyEvANgaM taTA sati jIvanalo-
pAt kratureva na pravartteteti praDawwakena . atrArjanasya
SAstrIyatvannirasyatA svatvasya tadupAyAnAYca lIkasidDatvaM
spazwataramevoktam . anyadapi tenEvoktam . tasmAt puru-
zArTandravyArjanamevaYca dfzwArTamBavati . niyamastu dfzwA-
BAvAtkAmamadfzwArTaH syAt . adfzwamapi puruzArTArjana-
vizayatvAt . niyamasya puruzagatatvameva kalpyate . tenA-
sAvupAyAntareRArjayan pratyavetIti gamyata iti . tataSca
svAmI rikTetyAdivacasAM lOkikameva rikTAdInAM
svatvopAyatvamanUdya tadatiriktopAyanivfttO tAtparyyanniya-
maviDayeti nAnarTakyaSaNkApi tfptisADanaBojanASrita-
diNgiyamavat . dravyArjanameva kratvarTapuruzArTatvavicAro
dAharaRanniyamastu pUrbapakzayuktitayopanyastaH . sa eva
tatrodAharaRaBityeva BawwagurumatayorBedaH svatvasya lOki-
katvaM tUBayasammatamiti nizkarzaH . tattaddUzaRaBUzaRAdi
tu tantrABiyogavatAmAkare eva vyaktaM prastutAnupayogA-
diha nocyate . etena coryyAdiprAptasyApi svatvaM
[Page3551-a+ 38]
syAditi yatsaMgrahakAraDAreSvarAByAM svatvasya lOkikatve
dUzaRamaBihitaM tadapi parAstam . cOryyAdizu svatvo-
pAyatvasya lokaevAprasidDeranyasya svamidannAsyetyevaM vyava-
hArAt . krayAdyupAyasandehAdeva svatvasandeho'pIdamasya
vAnyasya vetyAkAronAnupapannaH . mama svamanenApahftamiti
na brUyAdapahartureva svatvAditi ca yatKatvasya lOkikatve
dUzaRamaBihitaM tadapyetenAmUlaviSIrRam . yaccoktaM
saMgrahakftA “SAstreRa sarvasya tatra biniyoganiyantraRA-
dyaTezwaviniyogArhatvarUpasvatvAsamBavaH icCayA kvApi
niyogAsamBavAditi . tadapyApAtataH na hi vayamE-
cCikaviniyogopahitatvaM brUmo'pi tu tadarhatvamAtram .
anyaTA rAjAdiBayAdicCApratIGAte'pi tatra vini-
yogecCAnicCAdaSayoSca svatvatadaBAvO virudDO prasajye-
yAtAm rAjAdiniyantraRAdiva SAtraniyantraRAdanya-
trEcCikaviniyogABAve'pi tadarhatvasyAnapAyAt . ataeva
durvfttenASAstrIyaviniyoge svavyavahAro nAsti .
pratyavAyamAtraparaM SAstrAtikramAt . tadarhatvaM ca tada
rjitatvaprayuktamastryeva . taTA ca nayaviveke'pyuktam .
“tacca tasya tadarhaM yaddenArjitamiti” . tadarhaM yaTezwavi-
niyogArhamityarTaH pratibanDAdaNkuramajanayato'pi kumU-
lasTavIjasya vIjatvaprayuktamaNkurotpAdanArhatvamiva . vastu
tastu vIjatvANkurArhatvayoriva svatvatvayaTezwaviniyogArha-
tvayorapi Beda eva . anyaTArhatAvacCedakA'paricaye'rha-
tAyA durnnirUpatvAt . tena brAhmaRyamiva svatvamapi
tadupAyajYAnavyaNgyaM padArTAntaramevotpattivinASaSAli .
brAhmaRyantu jAtirUpaM nityamityetAvAn paraM BedaH .
idaYcAkare vyaktaM lIlAvatyAdO ca . atra mitAkzarAyAM
svatvalOkikAlOkikatvavicAraprayojanamuktaM SAstrEka-
samaDigamye svatve . manuH “yadgarhitenArjayanti karmaRA
vrAhmaRA Ganam . tasyotsargeRa SudDyanti dAnena tapasEva
ca” ityAdismaraRAdasatpratigrahAdi yasya yadarjano-
pAyatvena nizidDantadaMrjite tasya svatvABAvAccOryyAdyarjita-
vattatputrARAmapi tadaviBAjyameva . lOkikatve tu
svatvasya tadarjite'pi pituH svatvAttatputrARAM pitfDana-
tvena tadviBAjyam . arjayitureva pratizeDAtikramanimi-
ttapratyavAyAt prAyaScittam . tatputrAdInAntu dAyarUpaDarmo-
pAyatastatsvamiti na prAyaScittamapi “sapta vittAgamA
DarmyA dAyo lABaH krayo jayaH . prayogaH karmayogaSca
[Page3551-b+ 38]
satpratigraha eva ceti” manusmaraRAt . prayogo
vfdDyarTandravyaprayogaH karmayoga ArtvijyAdikaraRam .
tatra dAyAdInAM trayARAM varRacatuzwayasADAraRyena jayasya
kzatriyaM prati, yogasya svayaMkftasya vESyaM SUdraM ca prati Darmya-
tvam asvayaMkftasyApadi ca svayaMkftasyApi sarvAn
prati . karmayogasya tu vipraM pratyeveti viSeza iti .
atra madanaratnakaro dUzaRamAha ‘svatvasya SAstrEkasama-
Digamyatve'pyasatpratigrahAdinizeDo na svatvAnutpAdakatA-
ntezAM vadati kintu pratyavAyamAtrahetutAm . ita-
raTA “ApadgataH sampragfhRan BuYjAno vA yatastataH .
na lipyetEnasA vipro jvalanArkasamo hi saH . kusodaM
kfzibARijyaM prakurvItAsvayaNakftam . ApatkAle svayaM
kuryyAnnEnasA yujyate dvijaH” iti vacanErenasA na yujyata
ityaBiDAnenApadi pratyavAyABAvAvagamenAnApadipratyavAya-
syEvAvagamAt pratizeDapratiprasavayoH samAnavizayatvO-
cityAt . ataevAnApadi tatra dravyaparityAgapUrbakaM japa-
taporUpaM prAyaScittameva vidaDAti . na cOryyAdivadrAja-
daRqamapi kiYcidvacanamasatpratigrahAdO . tenAsatprati-
grahAdeH pUrvapakzasidDAntayordvayorapi tezAM svatvotpAda-
katvAviSezAttadarjitasya putrAdiviBAjyatvamapi tulyamiti
nEtatprayojanaM vicArasyAsya yuktamiti’ . atra vawAmaH .
SAstrEkasamaDigamyasvatvavAdino mate yaTA cOryyAdi-
nizeDasya svatvAnutpAdakatvadaRqaprayojanaM vicArasyAsya
yuktamiti atra kartuH prAyaScittArhatAprayojakatvapa-
ratA . taTA'satpratigrahAdinizeDasyApyastu yaTA cApa-
dupADinA “taTEva saptame Bakte BaktAni zaqanaSnatA .
aSvastanaviDAnena harttavyaM hInakarmaRaH . AKyAtavyaSca
tattasmE pfcCate yadi vfcCatItyAdi” pratiprasavabalAccOryye
tattritayABAvastaTA'satpratigrahAderapyastu . anyaToBayaH
trApi tataH paYcamahAyajYAdyanizpattiprasaNgaH . SAstrIyatve
svatvasyAprasaktacOryyopAyakatvanizeDaH kaTamiti cet .
aDigamAntarBAvena kaTaYcittatprasaktestenAvaSyavaktavya-
tvAt aparaTA pratizeDAnupapatteH . SAstraprAptapratiziDe
ca vikalpApattiBiyA “dIkzito na juhotItyAdiva-
dBAzyakAramatena paryyudAsatvaM sAmAnyaviSezaBAvena viSeza-
nizeDasAmAnyaviDyorbADyaMbADakaBAvo'pi vA matAntare-
Retyapi svIkAryyamevAgatyA . pratigrahAdestu prasaktiH
rbrAhmaRAderastyevetyApattadaBAvopADikO pratiprasavaprati-
[Page3552-a+ 38]
zeDAvapyupapannatarO . tarhyasatpratigrahasvayaMkftabARijyA-
dAvanApadi brAhmaRasya rAjadaRqo'pi syAditi cenna
izwApatteH . na hi svaDarmatyAgino rAjadaRqABAvaH
kasyApi sammataH . sa ca kvacit sAmAnyarUpeRokta eva
gfhyate kvacidviSezAdAmnAta ityanyadetat . ataevAlO-
kikasvatvavAdina idamapyaparadUzaRam . cOryyAdinizeDasya
tritayaprayojakatAgOravam . paryyudAsatvAdisvIkAragOra-
vaYca lOkikasvatvavAdinastu daRqapratyabAyamAtraparatvam .
tezAM svatvAnupAyatvasya lokasidDatvAditi rAgaprAptanizeDe
paryyudAsAdisvIkArAnApattiSceti lADavamiti . tasmA-
cCAstrEkasamaDigamye svatve'satpratigrahAdestadanupAyatvAtta-
darjite pituH svatvABAvaH syAdeveti cOryyAdyarjitapi-
tfDanAviBAgavadasatpratigrahAdyarjitasyApyaviBAjyatvam .
lOkike tu tasmin loke tezAmapi tadupAyatvAt
sidDaM tadviBAjyamiti mitAkzaroktaM sADveva prayo-
janam . idaYcopalakzaRam . pUrbapakze cOryyAdyarjita-
pitfDanasvIkAre yaTA puttrAdInAmapi daRqaprAyaScittaM
Bavatyeva taTA'satpratigrahAdyarjitatadgrahaRe'pItyapi
prayojanamavaseyam arjayitureva prAyaScittamityaBiDAneno-
citatvAt . idantviha vicAryyam . svatbasya lOkikatve
cOryyasya loke tadanupAyatve sidDe zaqBaktAnaSanAdyA-
padi yaccOryyamanumatantena corite svatvamutpadyate na vA .
nAdyaH loke'nupAyatvenAvaDAritatvAttadutpatteraByupagantu-
maSakyatvAt . na hi pratyakzavirudDaM SAstrasahasreRApi
jalAderdaDijanakatvAdi boDyate . na dvitIyaH asvena
paYcamahAyajYAdipraDAnAnizpatteH . naca kzutpratiGAta-
mAtrameva tena kriyatAM nAnyadalOkikamiti vAcyam .
SizwAcAraviroDAt na hi “SizwAH paYcamahAyajYAdya-
kftvA tadupayujyate “yadannaH puruzo loke tadannAstasya
debatAH” itiM smaraRAcca . ataeva viSvAmitraH Sva-
jAbanIM SvapacagfhAt hftvendrAdidevoddeSena tyaktvA
mokzyAmIti manasikftya yadA yaTAdEvatantadBAgAMstryaktuM
pravattastadA tuzwErindrAdiBirvfzwiH sfzwA SasyaYca tat-
kzaRameva paBUtamaBUdityAKyAyikA purARezu smaryyate .
RAstrEkasamaDigamye tu Katve yaTASAstraYcOryyAderapi
svatvotpAdakatvatadaBAvO na virudDO . lOkikasvatvatadu-
pAyavAdinastUpayataH pASArajjuriyamiti . atra prati-
vidaDmaH . yadyapi cOryyasya svatvotpAdakatvanna lokasidDaM
[Page3552-b+ 38]
taTApyanenEva saptaBaktASanakAle zaqBaktAnaSino
viDAnAd gamyate . svatvamAtrasya hi SAstrIyatve viru-
dDatvamatajjYAnAnAM krayAdisvatvasADyavyavahArAnupa-
patteH . ataScOryyanizeDodaRqapApamAtraboDaka eva .
cOryasya svatvotpAdakatvAprasakterna tadaBAvaparaH . yaTA
vrAhmaRyasya rvatra pratyakzatve'pi jAtyutkarzasTale SAstrI-
yatvameva .  puruzeyattAniyamasya SAstrEkagamyatvAt .
yaTAhurAcAryyAH “etAvanmAtrantvihAgamikaM pratye-
tavyam nahyayaM puruzeyattAniyamolokapramARagamyaM
iti” . tatrApi tAvat puruzaparamparAjanyavyaktO brAhmaRya-
maBivyajyata iti vyaNgyavyaYjakaBAva eva paraM SAstrIya
vyaYjake jYAnavatastAdfSavyaktO brAhmaRyaM pratyakzameva
vyaktipratyakzapramuKajAtipratyakzasAmagrIsamBArAdityapi va-
danti . iha tu cOryyamAtrasyEva svatvAnutpAdakatva-
grahAttAdfSasya tasya svatvotpAdakatEva SAstreRa boDyate .
na ca pratyakzaviroDaH . nahi pratyakzavirudDaM SAstrasahasre-
RApi boDayituM MSakyamiti vAcyam nahyanutpAdakatva-
mapi lokAt . tAdfSena vyavahArABAvAdanvayavyatireka-
gamyA svatvasya cOryyopAyakatA nAvagamyata ityetAvat .
taTA ca putrezwyAdrInAM lokAnavagataputtrAdijanakatA
yaTA SAstrAdavagamgate tezAM dfzwopAyAntarajanyatAyAmapi,
taTehApyastu . svargAhavanIyAdInAmalOkikamAtrarUpARAM
dfzwopAyABAvo'pyaDika ityanyadetat . pratibanDakapra-
tibadDadAhAdijanakatA yaTottejakamantrARAmaTarvAdi
SAstragamyA lokapramARagamyatvAt uttejakatAyASca prati-
banDakapratibadDakAryajanakatAtiriktAyA anirvAcyatvAt .
SaktinASatadutpattikalpanAyAmatigOravAt . yattu janmanA
svatvannirAkurvatA jImUtavAhanena ‘kvacijjanmanEveti
janmanibanDanatvAtpitAputtrasya sambanDasya pitfmaraRasya
ca kAraRatvAtparamparayA varRanasiti’ prAcInaliKanABi-
prAyamuktvA kaTamutpAdanarUpeSa pitfgatavyApAreRa putre sva-
tvIdvazattirityASaNkyokta anyavyApAreRApyanyasya svatvama-
virudDaM SAstabalakatvAdasya . dfzwaYca loke'pi dAne hi
cetanoddeSyakatyAgAdeva dAtfvyApArAt sampradAnasya dravye
svAmitvam . na ca svIkAraRAt svatvaM svIkarttureva
dAtftvApateH . parasvadvApattiPalena ndi dAnarUpatA tacca
Pala sambradAnADInam . yaTA hi devatoddeSena tyAgaM
kurvacapi yajamAno ta dvotA kintu tasyEva yAgasya
[Page3553-a+ 38]
homABiDAnanimittaBUtamprakzepaM kurvannftvigeva hotetyu-
cyate tadvadatrApi syAt . kiYca . manasA pAtramuddi-
SyetyAdiSAstre svIkArAt prAgeva dAnapadaM dfzwam .
nanu grahaRaM svIkAraH aBUtatadBAve cviprayogAdasvaM svaM
kurvan vyApAraH svIkAro Bavati kaTantataH prAgeva svatvam .
ucyate . utpannamapi svatvaM sampradAnavyApAreRa mameda-
miti jYAnena yaTezwavyavahArArhaM kriyate iti svIkAra-
SabdArTaH yAjanADyApanasAhacaryAcca pratigrahasya svatvamaja-
nayato'pyarjjanarUpatA na virudDA yAjanAdO dakziRA-
dAnAdeva svatvAt . pitfniDanakAlInaYjIvanameva vA
puttrasyArjanamBavizyati . kiYca . BrAtrAdiDane tanmara-
RAttanmaraRakAlInajIvanAdvA BrAtrantarAdeH svatvama-
kAmenApi vAcyantadvadihApyastvitiM . tadetaduttAnamati
bilasitam . taTA hi SAstramUlatvAdasyeti tAvat
svatvasya lOkikatvasADanAdeva nirAkftam . yadapi dfzwaSca
loke'pItyAdi tadapyApAtasundaram . na hi pratigrahI-
taryyasvIkurvatyapi tasya svatvamutpadyate . pAtraviSezoddeSena
tyAge tenAsvIkfte'pi tatsvatvotpattO parasmE tasya prati-
pAdanAsamBavaprasaNgAt . yadapi svIkarttureva dAtftvApatte-
riti tadapyayuktam . parasvatvApattiPalakavyApArasya dAna-
tvAtsampradAnasvIkArAnukUlAnumAnAdivyApArasya dAna-
padArTatvAttatPalopahitatA tuM tasya sampradAnasvIkAra-
mantareRa na samBavatIti sampradAnavyApArastadDvawakaH . na tu
saeva dAnaSabdArTaH . yadapi yaTA hItyAdi tadapi
na yajamAnakarttfkAgnihotrahomAdO tadaviroDAt .
yatrApi darSapUrRamAsAdO tyAgamAtraM yajamAnena kriyate .
caruvattasya prakzepo'rDvAdiBistatrApi viviktakarttfka-
tvAdyaTAsvantadvyavahArAviroDAt . atyaktasya prakzepapara
homaSabdabAcyatA nAsti . sa tu tyAgaH svakarttfko'-
nyakarttfko vA'vacCedako'stu na tAvatA kaSciddozaH .
ataeva yAgasya na prakzepApekza AtmalABo homasya tu
tadapekzaeva . dAnasya tu pratigrahItfvyApArasApekzatEva
tadaBAve dAnapadArTAnizpatteH . yacca kiYcetyAdi .
tadapi yatkiYcit utsargasyEva tatra viDAnAt na tu
dAnasya . ataeva dAtA tat PalamApnotItyuktamanyaTA
tasyAnuvAdatvApatteH . dAnatve hi tasya tatPalaBAvA-
prasaktestu tat PalamApnotIti vyarTameSa syAt . ata-
statra jalaprakzeparUpaH pAtroddeSyaka udyartaeva dadAtinA
[Page3553-b+ 38]
vivakzitodAnatvanizpattistu tasya sampradAnakarttfkasvIkAre
satyeveti paramArTaH . ataevotsfje ityeva tatra saNkalpa-
vAkyaM SizwAnAnnatu dAsye iti sampradade iti vA . ataH
pratigrahAdeva dAnasya Pale'pi sampradAnasya svatvamiti
pratigrahasyArjanarUpatvamavirudDam . svatvajanakohi
vyAprAro'rjanaSabdArTaH . ataevAha praBAkaraH prala-
pitamidaM kenApi arjanaM svatvaM nApAdayatIti vipra-
tizidDamiti’ . asya granTaH prAgeva vivftaH . kiYca .
pratigrahasya mamedamiti jYAnarUpasya dAtfvyApAramA-
trotpannasvatvavyavahArArTatAmAtrasampAdakatAyAmarjanaSabdasTa
tatra gORatA syAt . anyasmE tatpratipAdanAnupapattiSca
pUrvamuktA . tadasvIkAre prAgutpannatatsvatvanASaSca kalpyaH
syAt . na ca dAtfvyApArAttatsvatvanASAtsADAraRa
sampradAnasvatvotpattiravaSyAByupeyA tvayApi . aparaTE-
tatsvatvanASe'nyasya ca svatvAnutpattermaDyasTasya tasya pari-
grahAdinA'nyasya yasya kasyApi vanagatAsvAmikatfRa
kAzwAdAviva tatra svatvaM syAtparipAlanAprasaktiSca . taTA
manmate'pi pAtraviSezoddeSyakakatyAge pAtraviSezasyo-
tpannamapi svatvantadasvIkAre naSyatyanyasya svIkArAttasyotpa-
dyata iti na ko'pi viroDaH sADAraRasvatvavinASAsA-
DAraRasvatvItpattiriti vAcyam . yatastatra sADAraRa
svatvavyavahArABAvena tadutpattirapramARikI nEva svIkriyate
gOravAcca . kintu dAtureva yaTezwaviniyogArhasvatvApa-
game'pi parasvatvApattiPalABAve dAnaSabdArTAnizyatte-
rviDiSiraskaPalArTinaH pratipAdanAvaDiparipAlanIyatva-
rUpaM svatvamastyeva . yaTA hute havizi BasmasAdBAvA-
vaDi aspfSyasparSAdinizeDASrayaRamittadozaSravaRAnu-
roDena, taTA cAnyasvatvAnutpattAvapi na maDyasTapari-
grahAdyanivAraRAdidozaH . SizwAcAro'pyuBayatra pari-
pAlanarUpastanmUlakaeva . na cItsargamAtrasya tatra tvayA
vaSyAByupagamAtparasvatvApAdanAdaraeva na syAditi vAcyam .
tAdfSotsargasyEva viDitAtparyavizayatvAt . homasTale'-
pyanyaTA BasmasAdBAvAnAdarApatteH . yacca yAjanADyApana
sAhacaryyAt pratigrahasyApi svatvAjanakatve'pi gORame-
vArjanatvamiti . tadapyaboDAt . tatra hi ye ye dvija
praBftInAmBAgAstezAntezAnteByo BftirUpeREva dakziRA-
kAle pratipAdanam . parikrayavyavahAro'pyataeva
“svAmikarma parikrayaH” iti jEminisUtrAdO vistareRa
[Page3554-a+ 38]
nirRItaeva vistarastu tatrEva drazwavyaH . karmmakarAnatija-
nikA Bftireva hi parikrayaH . evamaDyApane'pi Sizyo'
DyApakATADyApanaBftimeva tatsantIzajananImaDyayanAnte'-
rpayanti . niyataBftikaraRe tu BftakADyApanamupapAtakam .
ataeva yAjanADyApanayoH pratigrahAdBftiSabdavAcyanirve-
SAcca pfTagaBiDAnamuBayamiSritatvAt . tena tayorapi
muKyamevArjanatvam . dakziRAtvavyavahAro'pyataeva ftvi-
gaDyApakadeye . yadapi BrAtrAdiDane BrAtrantarAdi svatvo-
tpAdakatvantanniDanasya tatkAlInaBrAtrantarAdijIvanasya vA
kxptamiti putrAdAvapi pitrAdiniDanantatkAlInaYjIvanaM
vA svatvotpAdakamastu natvakxptaM puttrAdijanmanEvetyuktam .
tadapi janmano'pi svatvotpAdakatvasyAvaSyakatvopapAdanAdeva
parihftam . yaccoktaM UrdDvampituScetyAdi manuvacanamapi
janmanaH svatvApAdakatve na Gawate prAgviGAganizeDArTatve
tasyAsvArTaparatvApatteH viBAgasya dfzwArTatvena tadviDAna-
kAlaviDAnayorasamBavAt . viBAgasya pakzaprAptasya niya-
BArTatve sahavAsaviDiviroDAdyApatteH . tasmAtpitari
sati mAtari ca satyAntadDanasvAmyABAva uparatayo-
reva tayoH puttrAdestadDanasvAmyamiti pratiprAdanArTameva
tadvAcyaBiti . tadatyuttAnABiDAnam asvArTaviDAnA-
pattestulyatvAt . prAgasvAtantryeRa kAlaviDiparatve-
bADakABAvAt . icCAprAptakAlAnuvAde'pi vyavahAra-
SAstratvenAviroDAt . etena jAtezwivacCeziviroDAdi
nimittAnantaryabADakABAvAtpitruparamAnantarakzaRaeva viBAgaH
prasajyetetyapyapAstam . kAlaviDAnena pitruparamasyaM
nimittatvAboDanAcca . anyaTA nimitte sati nEmittika-
syAvaSyakatvAtpitrorUrdDvaM viBAgAkaraRe pratyavAyo'pi
prasajyeta . patitatvapArivrAjyayoH pitfsvatvanASo'pya-
DikaH janmanA svatvantulyameva . pAtinye tu prAyaScittAnA-
caraRa eva svatvanASo viBAgAnarhatA ca . anyaTA dravya
sADyaM prAyaScittamapi pitroH svadravyeRa na syAt . ata-
eva RAturnivftte rajasItyAdyapi kAlaviDiparameva . na
tu pAtityAdivattatra svatvABAvaH . sa tu lokata eva
viBAganizeDAcca BrAtrAdAvivetyAdi vakzyate . kiYca .
tadevaM pitfsvatvApagamaekaH kAlaH aparaScAnapagata eva
pitasyAmye pituricCayeti kAladvayamityuktvA maDye mitA-
kzaroktaM viBAgakAlatrayaM dUzayitvA tasmAtpatitatvani-
smfhatvopararmaH pitfsvatvApagama ekaH kAla, aparaSca
[Page3554-b+ 38]
sati svatve tadicCAta iti kAladvayameva yuktamityupasaMha
tA jImUtavAhanenEva pitfsvatvAnapagame'pi puttrARa
viBAgo svIkftastatra puttrARAmpitfDane svatvotpAdaH
kaTam . kaTaYca jIvatoH pritrIrasvAmyapratipAdakavacanEH
saha na viroDaH . asvasya viBAgAsamBavAtkaTantezAM
viBAgaH . pitfsvatvApagamaevordDvaM pituScetyanena viva-
kzito'taeva mftapadamparityajyordDvamityuktam . pitf-
svatvApagamordDvamityarTaH pitfsvatvApagamaSca tanniDanAdiva-
ttasya patitatvanispfhatvAByAmapItyAdi svagranTe pUrvApara-
viroDaSca na kaTam . atrApyuparataspfhatvAdinA putrARAM
svatvampitfDane BavatIti jYApanAdayamekaHkAla iti uktam
tatrApyuparataspfhatvAdinetyanena pitfsvatvApagamaeva yadi
vivakzitastarhyanapagate pitfsvatve tadicCA'paraH kAla itya-
BiDAnaM virudDam . pitfsvatvApagamakAlInaputrAdijIvana-
syEvArjanasya tadIyasya svIkArAtpitfsvatve sati puttrARA-
ntadDane svatvasvIkAraH kaTam . nahyanASramitvamAtfrajoni-
vfttimAtreRa pituH svatvApagame pUrvadravyasvAmisambanDADIna-
ntatsvAmyoparame yatra dravye svatvantatra nirUQodAyaSabda
iti svIktadAyaSabdArTABAvAtpitrasvatvAnapagame yatra biBAga
statra dAyaSabdaprayogo'pi dusTa ityAdi bahu vyAkulI
syAt . janmanA svatvasvIkAre tu sarvamanAkulamityAdi-
suDIBirunneyam . ataeva mitAkzarAdO pUrvasvAmi-
sambanDADInaM svatvamanyasya yatra Dane tadeva dAyaSabdavAcya-
mityuktanna tu pUrvasvAmyoparame'pi tatra praveSitaH . tatsidDaM
dviviDo dAya iti” .
<P>yacca jImUtavAhanenEva mitAkzaroktam viBAgo-
nAma dravyasamudAyavizayARAmanekasvAmyAnAntadekadeSezu
vyavasTApanamiti viBAgaSabdArTaH . na ca sambanDAvi-
SezAt sarvezAM sarvaDanotpannasya svatvasya dravyaviSeze vyavasTA-
panaM viBAga iti vAcyamityASaNkya sambanDyantarasadBAva-
pratipakzasya sambanDasyAvayavezveva viBAgavyaNgyasvatvA-
pAdakatvAt . kftsnapitfDanagatasvatvotpAdavinASakalpanA-
gOravAt . yaTezwaviniyogaPalABAvenAnupayogAcceti
dUzayitvA ucyate . “ekadeSopAttasyEva BUhiraRyA-
dAvutpannasya svatvasya vinigamanApramARABAvena vESezika-
vyavahArAnarhatayA avyavasTitasya guwikApAtAdinA
vyaYjanaM viBAgaH . viSezeRa BajanaM svatvajYApanaM va
viBAga iti vyutpattyetyuktam” . taddrAyatatvakftopanyasya
[Page3555-a+ 38]
dUzitam “yatrAsya svatvantatrEva guwikApAta iti kaTaM
vacanABAbAnniScetavyam . yatra hi piturniDanAnantaranta-
dIyASvayorekamAdAya BrAtrA yadarjitantatrArjakasya dvO
BAgAvaparasyEkaH sarvasammataH . tatra yadi prAcInaDanavi-
BAgakAle guwikApAtAdarjakena sa ebASvaH paScAllabDastadA-
prAdeSikasvatvavAdimate prAgarjakasyEva so'Sva iti
tenArjitaDane kaTaM BrAtrantarasya viBAgaH . tatrEvA-
svatvena tadutpanne sutarAM svatvABAvAdaSvasya cAviBAjya-
tvAt . yadi vArjaketareRa so'SvolabDastadA tenArjita-
Danasya samaBAga eva yuktaH . ekasya svAyAsenAparasyA-
SvAyAsenArjakatvAditi . vastutastu sambanDAviSezAt
sarvasambanDinAM sarvaDanotpannasya svasya guwikApAtA-
dinA prAdeSikavyavasTApanaM viBAgaH . kftsnaDanagatasva-
tvotpAdavinASAvapyagatyA kalpyete . saMsfzwatAyAM prAdeSi-
kasvatvotpAdakftsnaDanasvatvotpAdavinASAviva . tacca “vi-
Bakto yaH punaH zitrA BrAtrA vEkatra saMsTitaH . pitfvye-
RATa vA prItyA sa tu saMsfzwa ucyate” itivfhaspati-
vacane yezAmeva hi pitfBrAtfpitfvyAdInAM pitfpitA-
mahopArjitadravyeRAviBaktaM svamutpattitaH samBavati .
taeva viBaktAH santaH punaH parasparaprItyA pUrvakftaviBAgAH
eva yattava DanaM tanmamApi yanmama DanantattavApItyekasmin
kArye ekarUpatayA sTitAste saMsfzwAH natvanevaMrUpARA-
nDanasaMsargamAtreRa samBUyakAriRAM baRijAmapi saMsargi-
tvam . nApi viBaktAnAM dravyasaMsargamAtreRa . prIti
pUrvakatAdfgaBisanDiM vinetyaBidaDatA dAyaBAgakftApi
svahastitama . sADAraRasvatvAdeva hi “banDUnAmaviBa-
ktAnAmBogannEva pradApayet” iti kAMtyAyanavacanaM yaTA
Srutameva saNgacCate . yAvadBuktaDanamAtre svasvatvasyApi
sattvAt . ataevAtra Dane parasparasya cOryamapi nAsti .
evaYca .
<P>“sAkzitvamprAtiBAvyaYca dAnaM grahaRameva ca . viBa-
ktABrAtaraH kuryyurnnAviBaktAH prarasparam” iti nArada-
vacane parasparanirUpitadAnAdinizeDo'pi nyAyamUlak-
eva . dAnAdeHpUrvamapi deyAdO pratigrahItrAdeH svatva-
sattvAddAnapratigrahAderasamBavAt . aviBaktatvAdeva cAvi-
BaktadravyeRa yatkfta dfzwAdfzwArTa karma tatra sarvezAM Pala-
BAgitvama . taTA ca nAradaH “BrAtFRAmaviBaktAnAmeko
DarmaH pravarttate . vimAge sati Darmo'pi BavettezAM pfTak
[Page3555-b+ 38]
pfTak” . vyAso'pi “sTAvarasya samastasya gotrasADAra-
Rasya ca . nEkaH kuryyAtkrayandAnaM parasparamataM vinA” .
atra samastasyeti viSezaRopAdAnAt kftsnaDanagatameva
pratyekaM svatvaM svIkriyate . tasmAttulyaDanasambanDyantarasattvena
sambanDisakASAt saMkrAntanDanaM yattava mamApIti sa-
mbanDinAM pratIyate tadvimatO dAnAdikaM pratizidDaM
svArTam . ato nEkadeSagataM svatvamiti . idaYca dravya-
samudAyavizayARAmanekasvAmyAnAmekadeSe vyavasTApanaM
viBAga iti vadato mitAkzarAkfto'pyaBimatamiti la-
kzyate . idantviha vicAryam . dravyasamudAyanirUpitaM
svAmigataM svAmyam svAminirUpitaYca dravyasasudAye
svatvaM vyAsajyavftti pratyekavftti vA . nAdyaH ekEka-
svAmitvasvatvASrayanASe tannASasyAvaSizwasamudAyagatatadu-
tpatteSca kalpanAyAmatigOravApatteH pratyekasya pratyeka-
dravye dAnakrayAdiyaTezwaviniyogAnarhatvApattO vyavahA-
ravisaMvAdApatteSca . na dvitIyaH viBAge sati tAvatA-
nnASotpAdakalpanApatteH . svasya satoviBAgo na tu vi-
BAgAt svatvamiti granTaviroDAcca . atra brUmaH .
pratyekavfttIni sambanDAviSezAt svAmyAni ca santyeva .
parasparaviBAgAgate parasparasyAnyAnyadIyadravye tAni
naSyanti paramate maraRapArivrajyAdi neveti na kApyanu-
papattiH . vyavasTApanamapIdameva anyaTEkadeSa utpAdana-
gityeva vadet . ataeva vinASamAtrakalpanA na tu sva-
tvAntarotpAdakalpanA . jImUtabAhanamate ca kutra
vAstavaM mama svatvamiti viBAgAt prAganirUpaRAttadaDI-
naSrOtasmArttalOkikakarmocCedaH . anumatyA viBAgottara
kftayA parasparadravye parasparasvatvAntarotpattisvIkAre tadu-
tpAdavinASakalpanAgOravaM yattvayA mitAkzarAmataM pra-
tyApAditaM tato'pi tavADikamApannam . vyavahArA-
nupayogena samudAyasvatvasya nizprayojanatA ca yopanyastA
sApyekadeSagata svatvAByupagame tulyEveti kftamatidUraMgatvA” .
anayoSca matayoryuktAyuktatvaM suDIBirBAvyam
“deSAnAM jAtisaMGasya Darmmo grAmasya yo BfguH . uditaH
syAt sa tenEva dAyaBAgaM prakalpayet” Bfguvacanam Bfgu-
rAheti SezaH . dAyasya BAgaH pratipAdyatayA'styatra ac .
2 jImUtavAhanAdikate dAyasya viBAgajYApake granTe pu0 .
dAyaBAgagrAhikramaSca uttarADikArisabde 1099 pf0
uktaH .
<LEND>
