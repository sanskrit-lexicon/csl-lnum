<L>20056<pc>2957,b<k1>cUqA<k2>cUqA
cUqA¦ strI cula--aNcula--samucCraye aN qasya laH ni0 dIrTaH .
1 mayUraSiKAyAM 2 SiromaDyasTaSiKAmAtre, juwikA-
yAma amaraH . 3 vaqaByAM 4 bAhuBUzaRe, medi0 . 5 agre
hemaca0 . 6 kUpe trikA0 . 7 saMskAraBede tadvihi
tanakzatrAdi muhU0 pI0 DA0 uktaM yaTA .
“cUqA varzAttftIyAt praBavati vizame'zwArkariktAdyazazWI
parvonAhe vicEtrodagayanasamaye jYenduSukrejyakAnAm
vAre, lagnAMSayoScAsvaBaniDanatanO nEDave SudDiyukte
SAkropetErvimEtrErmfducaralaGuBErAyazawtrisTapApEH (1)
kzIRacandrakujasOriBAskarErmftyuSastramftipaNgutAjvarAH .
syuH krameRa buDajIvaBArgavEH kendragESca SuBamizwatArayA (2)
paYcamAsADike mAtu rgarBe cOlaM SiSorna sat . paYca-
varzADikasyezwaM garBiRyAmapi mAtari . (3)
[Page2958-a+ 38]
tArAdOzwye'bje trikoRoccage vA kzOraM sat syAtsO
myamitrasvavarge . sOmye Be'bje SoBane duzwatArA SastA
jYeyA kzOrayAtrAdikftye (4) . ftumatyAH sUtikAyAH
sUnoScOlAdi nAcaret . jyezWApatyasya na jyEzWe
kEScinmArge'pi nezyate” (5) . muhUrttacintAmaRiH
“cUqA varzAditi . tftIyAdvarzAditi lyablope paYcamI .
tena garBADAnakAlAjjanmakAlAdvA tftIye vizame varze
paYcame saptame vA cUqAkaraRaM praBavati kftaM macCuBodarkaM
BavatItyaryaH . yadAha vasizWaH “tftIye paYcame'bde vA
svakulAcAratohitam . cOlaM SiSUnAM yatnena sva
gfhyoktaviDAnataH . ADAnatojanmato vA saptamAvade'pi-
kArayet” . svakulAcArata ityanena yezAM kule pArTakyena
cUqAkaraRaM tatra muhUrttavicAraH . yezAmupanItyA sahezyata
iti pakzastezAmupanayanamuhUrttena sidDitvAnna pfTak muhU-
rttavicArAnunmezaH . ataevoktaM yAjYavalkyena “cUqA
kAryA yaTAkulamiti” . manunA praTamavarze uktam .
“cUqAkarmma dvijAtInAM sarvezAmeva DarmataH . praTame'bde
tftIye vA karttavyaM SruticodanAt” evaM bahukAloktO
yaTAgfhyaM vyavasTA drazwavyA . svagfhye viSezakAlAnuktO
tu samabalatvAtsarvezAM vikalpaH . viSezamAha guruH “tftI-
ye'bde SiSorgarBAjjanmato vA viSezataH . paYcame saptame
vApi striyAH puM so'TavA samamiti . azweti azwAzwamI
arkAH dvAdaSI riktAH prasidDAH AdyA pratipat zazWI
prasidDA parvARi azwamIcaturdaSIpUrRimAmAvAsyAsaMkrA-
ntayaH . etErUne rahite'hani . atra tatpuruzasamAse
“rAjAhaHsaKiByazwajiti” pA0 wac “na stadDita” iti
wilopaH . azwamyAditiTIstyaktvA SezAsu tiTizu cUqA
syAdityarTaH . yadAha guruH “dvAdaSIM cAzwamIM riktAM zazWIM
patipadantaTA . hitvA SezAsu tiTisu kzOrakarma
SuBAvaham” kaSyapaH “paYcaparvatiTiM riktAM tyaktvAnyadivase
SuBamiti” . ataevAha vaSizWaH “paYcamI saptamI cEva
daSamyekAdaSI taTA . trayodaSI tftIyA ca kzurakarma
SuBAvahA” iti . cakArAddvitIyA'pi . nanuM saptamI
trayodaSyorgalagrahatvAtkaTaM tayorgrahaRam, yadAha guruH
“vidyAramBobratAdeSaH kzOraYcEva viSezataH . galagrahe na
karttavyaM yadIcCeddIrGajIvitamiti” cet ucyate vEdikaM
muRqanaYcOlamityucyate tadvizayako viDiH . avEdika
muRqanaM suKArTaM yat kzOramucyate kzaramyakarma kzOramiti
[Page2958-b+ 38]
sAmAnyavyutpatteratastadvizayako nizeDa iti vayaM
brUmaH . anye deSAcArato vyavasTAmAhustadayukta
viroDABAvAt . vicEtreti . cEtrarahite uttarA-
yaRe cUqA syAt . SuBASuBaprakaraRABihito janma-
mAsanizeDo'trApi DyeyaH . tadAha rAjamArttaRqaH
“uttaravartmani savitari cUqAkaraRaM jagurbuDA javanAH .
cEtraM hitvA pApagrahadivasaM janmamAsaYca” . taTA
jYenduSukrejyakAnAM vAre lagnAMSayoSceti sOmyagrahavAre
sOmyagrahARAM lagne karkamiTunavfzakanyAtulADanurmInA-
nAmanyatame lagne tezAmeva ca navAMSe cUqA syAt . “candra-
jYaguruSukrARAM vAralagnAMSakezu ceti” kASyapIkteH .
viSezamAha parASaraH “sitejyasOmyavArezu kzOraM pakza-
dvaye hitam . induvAraH site pakze vArAH SezA na So-
BanAH” . prayogapArijAte pApavArARAmapyapavAdaH
paWitaH “pApagrahARAM vAre'pi viprARAM tu SuBo-
raviH . kzatriyARAM tu BUsUnurviwSUdrARAM SaniH SuBaH .”
iti . taTA asvaBaniDanatanO BaM lagnaM rASiSca svasya
Be svaBe svAByAM niDanamazwamalagnaM tanna vidyate yasmin
tanO svajanmajanmalagnarASiByAmazwamalagnarahite lagne
cUqA syAdityarTaH . taTA nEDana'zwamasTAne SudDi
yukte SudDiH SukravyatiriktasarvagraharAhityaM tadyukte
sati cUqA syAt . uktaYca kaSyapena “nEDane SudDi
saMyukte lagnarASO na nEDane” iti . parASaraH “azwa-
masTA grahAHsarve nezwAH SukravivarjitAH . SukraSca ni-
Dane kzOre sarvasaMpatkaraH SiSoriti” . SAkropetEriti .
SAkropetEjyezwAyuktErvimEtrEranurADArahitErmfducaralaGu-
BirdvAdaSaBirnakzatrErupalakzite kAle cUqA syAt . yadAha
vaSizWaH “aditidvitaye pOzRadvitaye SravaRatraye . hastAcca
tritaye SAkre sEndave cOlamIritam” . kaSyapo'pi
“dAsrendvaditipuzpendraBezu hastatraye'pi ca . vizRutraye ca
pOzRarkze cOlakarma SuBapradamiti” avihitanakzatrezu
janmanakzatrampraSastamityAha kaSyapaH “navAnnaprASane cOle
vratavanDe'Bizecane . SuBadaYjanmanakzatramaSuBaM tvanya-
karmmaRIti” nAradAdivAkyAnyannaprASane'BihitAni
atra kecit janmanakzatrapadantArAparaM jYeyamityAhuH
taTAcoktaM lallena “hitvEkaM janmarkzandve tAre janma
saMjYite SuBade . udvAhe copanaye yAtrAyAmannaBojane
kzure kArye” iti . tanna arvedikakzuravizayakatvAt “janma
[Page2959-a+ 38]
rkze karmanakzatre” iti guruvacanamapi tadvizayameva vEdika
kzuraparaYcEtatkaSyapAdivAkyamiti samaYjasam . aTa
lagnabalamAha . Ayeti . ekAdaSazazWatftIyasTAnasTitEH
pApagrahEScopalakzite kAle cUqA syAt . “azazWAntyArige
candre pApErAyArisaMsTitEH” iti kASyapokteH” . (1)
kzIReti . taTA kzIRacandraH . kujo maNgalaH sOriH
SaniH BAskaraH sUryaH etEH kendrasTEH krameRa yaTAsaNKyaM
mftyuH maraRaM, SastramftiH SastrAnmftiH, paNgutA KaYjatA
jvaraH prasidDaH etAni PalAni syurBaveyuH . buDajIva
BArgavEstu kendrasTEH SuBaNkalyARakAri PalaM cUqAkarttuH
syAt taduktaM ratnamAlAyAM “kzOrarkzezu svakulaviDinA
cOlamAhumu nIndrAH kendraM yAtErguruBfgubuDEstatra sUrye
jvaraHsyAt . SastrAnnASo DaraRitanaye paNgutA cArka-
putre SItajyotizyapacitatanO niScitaM nASameti” . kendra-
vyatiriktasTAnaPalamapi tatrEva “DanavyayatrikoRagErasadgra-
hErmftAvapi . kzurakriyA na SoBanA SumEstu puzwikAri-
RIti” mftO tu Sukra eva Sasto nAnye SuBagrahAH
prAguktaparASaravAkyasvarasAt . kzurakriyA cOlam
izwatArayeti ca punarizwatArayA gocaraprakaraRoktayA
SuBaPaladatArayA cUqA syAt . uktaYca rAjamArttaRqena
“raviSudDO gfhakaraRaM raviguruSudDO vratodvAhO .
kzOrantArASudDO SezaYcandrASritaM karmeti” . jyotirni-
banDe “vivAhe savitA, SastovratabanDe vfhaspatiH .
kzOre tArAviSudDiSca, Seze candrabalambalamiti” .
cOlaprayojanamAha vasizWaH “sarvezAmeva varRAnAM
cUqAkarmaviDiH smftaH . keSamUlaM pitA jYeyaH, keSAgraM
jananI taTA . cOlenEvAyuzovfdDiScOlenEvAyuzaH kzayaH .
tasmAccOlaM prayatrena kArayedbudDimAnnaraH”
vyavahAranibanDe cOlAramBe viSezamAha SrIpatiH”
“keSavamAnarttapuraM pAwaliputrampurImahicCatrAm . diti
maditiYca smaratAM kzOraviDO Bavati kalyARamiti” .
yattukESciduktam “candraSudDiryatra nAsti tArAyASca
viSezataH . akzOraBe'pi karttavyaM vAreRa buDasomayoH”
iti tatsAmAnyakzOravizayam (2) . pIyUzaDArA
aTa sagarBAyAM svamAtari satyAM SiSoScOlArTaNkAla
manuzwuBAha . paYceti cOlADikAriRaH SiSo-
rmAturgarBe paYcamAseByo'Dike sati cOlaM na sat SuBa
PaladAtf nEva syAt . ataH paYcamAseByaH pUrvaYcOlaNkftaM
[Page2959-b+ 38]
sacCuBaPalamityarTaH taduktaM gfhyapariSizwe “cUKA-
karmma na karttavyaM yasya mAtAsti garBiRI . karoti
yadi BandAtmA tadA garmasya nASanam . pitrormftiM
vadantyeke caturavdottare sPuwam” iti . vasizWaH “putra
cUqAkftO mAtA garBirRI yadi vA Bavet . vipadyate
guruScEva dampatI SiSuravdataH . garBe mAtuH kumArasya
na kuryyAccOlakarma ca . paYcamAsAdaDaH kuryyAdataUrDvaM
na kArayet” iti . asyApavAdamAha . paYceti paYcavarzADi
kasyollaNGitapaYcamavarzasya SiSormAtari garBiRyAmapi satyAM
paYcamAsAdaDa UrDvaM vihitakAle cOlamizwaNkalyARakAri
Bavet . ato bAlo yAvatpaYcavarzo na Bavati tAvatpa
ryantaM nizeDa ityarTaH . tadAha nAradaH “sUnormA-
tari garBiRyAM cUqAkarma na kArayet . paYcamAvdAt
prAgaTorDvaM garBiRyAmapi kArayet” . yadA tUpanayanena
saha cOlaYcikIrzitaM tadA viSezamAha jyotirnAradaH
“sahopanItyA kuryyAccettadA dozo na vidyate” iti .
atra tu paYcavarzARAM nyUnADikaBAvo nApekzitaH
sarvApavAdakatvAdasya . evaM pArTakyena mOYjyapi sa-
garBAyAM saMskAryamAtari satyAM na Bavati . taduktam
“sUnormAtari garBiRyAM mOYjIcUqe na kArayet . gate
tu paYcame mAse garBAdInAM mftirBavet (3) .
aTa cOle tArAbalamAvaSyakamityuktaM tatra duzwAyAM
tArAyAM satyAmapavAdaM SAlinyAha tArAdOzwye iti
tArARAM duzwatvaM gocaraprakaraRe'BihitaM tattata evAva
DAryam . tasmAttArAdOzWye satyapi kzOraYcOlaM sacCo-
BanaM syAt . kasmin sati? abje candre trikoRage
navapaYcamasTAnasTite, aTa voccage vfzarAzisTe . aTa vA
sOmyAnAM buDaguruSukrARAM varge zaqvarge aTa vA svasyEva
zaqvarge sati . uktaYca jyotistattve “somyasuhfnni-
javarge candre tuNgage trikoRage vApi . kzOrAdikopa
karaRe tArAdozo na dozAya” . AdiSabdena yAtrA .
“vipattAre guqaM dadyAt” ityAdayo'pi tArAdOzwyApavAdA
prAguktAste'pyatrohyAH . aTa SuBatArAyANguRamAha
sOmye Be vihite nakzatre sati abje SoBane candre go-
caroktAzwasTAnasTe sati duzwatArA'samIcInatArApi cet
syAttadA kzOrayAtrAdi maNgalakftyezu SastA'tipraSastA
niKiladIzApavAdikA syAdityarTaH . tadapyuktaM jyoti-
stattve “fkzandagDantiTI riktA candraScAzwamagastaTA .
[Page2960-a+ 38]
tatsarvaM nASayettArA zawpaYca navamI taTA . janmAKya-
dvyazwamI tArA na SuBA nApi ninditeti . (4) pI0 DA0
“aTa cOlAdikftye kAlaviSezanizeDamAha ftu
matyA iti . ftuH strIDarmaH sa yasyA astIti ftu-
matI tasyAstaTA sUtikAyA jAtApatyAyAH sUnoH
putrasyopalakzaRatvAtkanyAyA vA cOlopanayanavivAhA-
dyuktavakzyamARakftyaM nAcaret na kArayet . uktaM
ca pracetasA “yasya mANgalikaM kftyantasya mAtA raja-
svalA . vEDavyaM jAyate tatra nfnAryoH vARipIqane” .
pARipIqane vEDavyamanyatra mftyurityarTA . sUtikAyA
api karmAnarhakAla uktovizRusmftO . “sUtikAmputra
vatIM viMSatirAtreRa karmmaRi kArayet sAsena strI-
jananIniti” .
ataeva sUtikAyA uktakAlaparyyantaM karmAnarhatvAttadapatya-
syApi maNgalakftye nizeDaH . jyezWeti jyezWApatyasyAdya-
garBasya putrasya kanyAyA vA vratavanDavivAhAdi SuBakftyaM
jyEzWamAse na Bavati uktaYca ratnamAlAyAm “AdyagarBa-
duhituH sutasya vA jyEzWamAsi na ca jAtu maNgalamiti”
kESciditi . mArge'pi mArgaSIrzamAse'pi keScidAcAryyE-
rAdyagarBasutakanyayormaNgalakftyaM nezyate tadAha vAtsyaH
“mArge mAsi taTA jyEzWe vivAhaM cOlameva ca . jyezWaputra
duhitroSca na kurvIta vrataM taTA” . BaradvAjo'pi “mArga-
SIrze taTA jyEzWe kzOraM pariRayaM vratam . Adyaputra-
duhitroSca yatnataH parivarjayet” . asmAdeva jYApakAt
dvitIyAdigarBaputraduhitrorjyEzWe mArgaSIrze ca na maNga-
lakftyAnAM nizeDaH kiM tu viDiriti pratimAti”
pI0 DA0 .
<LEND>
